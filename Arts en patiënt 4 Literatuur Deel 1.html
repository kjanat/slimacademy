<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Arts en patiënt 4 Literatuur Deel 1</title>
    <meta name="description" content="Deze literatuursamenvatting dekt de relevante literatuur van de cursus Arts en patiënt 4, inclusief KNO-problemen, gynaecologische maligniteiten, epidemiologie, wetenschapsfilosofie en tuchtrecht. Met de beknopte en overzichtelijke samenvattingen van Slim Academy heb je alle essentiële informatie bij de hand, wat je helpt om de stof beter te begrijpen en je efficiënter voor te bereiden op je tentamen.">
    <meta name="generator" content="Slim Academy">
    <style>/* Reset and base styles */
* {
    margin: 0;
    padding: 0;
    box-sizing: border-box;
}

body {
    font-family: -apple-system, BlinkMacSystemFont, 'Segoe UI', system-ui, sans-serif;
    line-height: 1.6;
    color: #333;
    background: #fff;
}

.document {
    max-width: 800px;
    margin: 0 auto;
    padding: 2rem 1rem;
}

/* Header styles */
.document-header {
    border-bottom: 1px solid #e5e5e5;
    padding-bottom: 2rem;
    margin-bottom: 3rem;
}

.document-title {
    font-size: 2.5rem;
    font-weight: 600;
    line-height: 1.2;
    margin-bottom: 0.5rem;
    color: #1a1a1a;
}

.document-description {
    font-size: 1.1rem;
    color: #666;
    margin-bottom: 1rem;
}

.document-metadata {
    display: flex;
    flex-wrap: wrap;
    gap: 1rem;
    font-size: 0.9rem;
    color: #888;
}

.metadata-item {
    padding: 0.25rem 0.5rem;
    background: #f8f9fa;
    border-radius: 4px;
}

/* Content styles */
.document-content {
    font-size: 1rem;
    line-height: 1.7;
}

.document-body {
    display: block;
}

.chapter-section {
    margin-bottom: 3rem;
    padding: 1.5rem 0;
    border-bottom: 1px solid #f0f0f0;
}

.chapter-section:last-child {
    border-bottom: none;
}

.document-content h1,
.document-content h2,
.document-content h3,
.document-content h4,
.document-content h5,
.document-content h6 {
    margin: 2rem 0 1rem 0;
    font-weight: 600;
    line-height: 1.3;
    color: #1a1a1a;
}

.document-content h1 { font-size: 2rem; }
.document-content h2 { font-size: 1.75rem; }
.document-content h3 { font-size: 1.5rem; }
.document-content h4 { font-size: 1.25rem; }
.document-content h5 { font-size: 1.125rem; }
.document-content h6 { font-size: 1rem; }

.document-content p {
    margin: 1rem 0;
}

.document-content ul,
.document-content ol {
    margin: 1rem 0;
    padding-left: 2rem;
}

.document-content li {
    margin: 0.5rem 0;
}

.document-content a {
    color: #0066cc;
    text-decoration: none;
}

.document-content a:hover {
    text-decoration: underline;
}

.document-content strong {
    font-weight: 600;
}

.document-content em {
    font-style: italic;
}

.document-content code {
    font-family: 'SF Mono', Monaco, 'Cascadia Code', monospace;
    background: #f6f8fa;
    padding: 0.2rem 0.4rem;
    border-radius: 3px;
    font-size: 0.9em;
}

.document-content img {
    max-width: 100%;
    height: auto;
    margin: 1rem 0;
    border-radius: 4px;
}

.document-content table {
    width: 100%;
    border-collapse: collapse;
    margin: 1.5rem 0;
}

.document-content th,
.document-content td {
    padding: 0.75rem;
    text-align: left;
    border-bottom: 1px solid #e5e5e5;
}

.document-content th {
    font-weight: 600;
    background: #f8f9fa;
}

.document-content blockquote {
    margin: 1.5rem 0;
    padding: 1rem 1.5rem;
    border-left: 4px solid #e5e5e5;
    background: #f8f9fa;
    font-style: italic;
}

/* Responsive design */
@media (max-width: 768px) {
    .document {
        padding: 1rem 0.75rem;
    }

    .document-title {
        font-size: 2rem;
    }

    .document-metadata {
        flex-direction: column;
        gap: 0.5rem;
    }
}

/* Print styles */
@media print {
    .document {
        max-width: none;
        padding: 0;
    }

    .document-header {
        border-bottom: 2px solid #000;
    }

    .document-content a {
        color: #000;
        text-decoration: underline;
    }
}</style>
</head>
<body>
    <main class="document">
        <header class="document-header">
            <h1 class="document-title">Arts en patiënt 4 Literatuur Deel 1</h1>
            <p class="document-description">Deze literatuursamenvatting dekt de relevante literatuur van de cursus Arts en patiënt 4, inclusief KNO-problemen, gynaecologische maligniteiten, epidemiologie, wetenschapsfilosofie en tuchtrecht. Met de beknopte en overzichtelijke samenvattingen van Slim Academy heb je alle essentiële informatie bij de hand, wat je helpt om de stof beter te begrijpen en je efficiënter voor te bereiden op je tentamen.</p>

            <div class="document-metadata">

                <span class="metadata-item">
                    <strong>Academic Year:</strong> Bachelor 2
                </span>

                <span class="metadata-item">
                    <strong>Available:</strong> 2025-05-22
                </span>

                <span class="metadata-item">
                    <strong>College Start:</strong> 2024
                </span>

                <span class="metadata-item">
                    <strong>Exam Date:</strong> 2025-06-30
                </span>

                <span class="metadata-item">
                    <strong>Periods:</strong> Arts en patiënt 4
                </span>

            </div>

        </header>

        <div class="document-content">
            <div class="document-body">
    <section class="chapter-section">
        <h2 id="voorwoord">Voorwoord</h2>
    <p>Beste student,</p>
    <p>Voor je ligt literatuursamenvatting deel 1 van het vak Arts en Patiënt 4 voor de studie Geneeskunde. Slim Academy heeft de belangrijkste studiestof voor je samengevat. Zo kun jij zo prettig mogelijk studeren. We wensen je alvast succes met studeren en natuurlijk met het behalen van jouw studiepunten!</p>
    <p><strong>Kwaliteit</strong></p>
    <p>Omdat wij de kwaliteit van onze samenvattingen zo hoog mogelijk willen houden zijn we benieuwd naar jouw feedback. We sturen je hierom twee weken na ontvangst van de samenvatting een mailtje met het verzoek om de samenvatting te beoordelen. Je zou ons heel erg helpen als je deze invult. Mocht je op een ander moment al opmerkingen, tips of verbeterpunten hebben, mail ons dan op<a href="mailto:klantenservice@slimacademy.nl"><u>klantenservice@slimacademy.nl</u></a>of stuur een berichtje via Facebook chat, dan gaan wij hier direct mee aan de slag!</p>
    <p><strong>Werken bij</strong></p>
    <p>Slim Academy is altijd op zoek naar gemotiveerde studenten! Lijkt het je leuk om bij ons aan de slag te gaan met het samenvatten en nakijken van samenvattingen? Dan is de rol van Studieheld zeker iets voor jou. Je kunt werken vanuit huis, krijgt een riante vergoeding en je hebt een studiegerelateerde bijbaan die goed op je cv staat. Heb je interesse? Stuur dan jouw motivatie en cv naar<a href="mailto:klantenservice@slimacademy.nl"><u>klantenservice@slimacademy.nl</u></a>.</p>
    <p><strong>Nadruk verboden</strong></p>
    <p>Samen studeren werkt natuurlijk goed. Wijs jouw vrienden dan ook vooral op de samenvattingen van Slim Academy. Nadruk en het delen van de samenvatting met derden is uiteraard verboden. Als je wilt dat wij in staat blijven de verslagen aan jullie aan te bieden, geef dit verslag dan niet aan derden en laat jouw studiegenoten zelf een exemplaar aanschaffen</p>
    <p><strong>Kom in contact met Slim Academy</strong></p>
    <p>Wil je op de hoogte blijven van de ontwikkelingen bij Slim Academy? Kom in contact via:</p>
    <p>www.slimacademy.nl</p>
    <p>@SlimAcademy.nl</p>
    <p>klantenservice@slimacademy.nl</p>
    <p>We wensen je veel succes met studeren en het halen van jouw tentamens!</p>
    <p>Team Slim Academy</p>
    <p><em>P.S. De samenvatting is geschreven naar eigen inzicht van de auteur. Het is en blijft een samenvatting, die als aanvulling op de verplichte lesstof gezien moet worden en geen vervanging is van de verplichte lesstof.</em></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.6hp5vyrrjjm3.png" alt="Image: kix.6hp5vyrrjjm3" style="max-width: 100%; height: auto;" /><em></em></p>
    <section class="chapter-section">
        <h2 id="inhoudsopgave">Inhoudsopgave</h2>
    <section class="chapter-section">
        <h2 id="digitale-updates">Digitale updates</h2>
    <p><strong>Waarom werken wij met digitale updates?</strong></p>
    <p>Wij vinden het belangrijk om je zo goed mogelijk te helpen met het voorbereiden van jouw tentamens. Daarom maken we onze samenvatting zo vroeg mogelijk beschikbaar, zodat je snel kunt beginnen met studeren. Je ontvangt dit boekje al voordat het blok begint. Zo kun je al gelijk de stof van dit boekje van papier leren, terwijl je bezig bent met het blok. Handig!</p>
    <p>Eventuele wijzigingen in de stof geven wij gedurende het blok digitaal uit. Uiteindelijk zul je de meest recente versie van het boekje dus in de app terugvinden. Ten tijde van het printen zijn de data waarop de updates uitkomen nog niet bekend. Op deze zelfde pagina vullen wij daarom later in de app duidelijk in wat de wijzigingen zijn ten opzichte van het papieren boekje wat je al thuis hebt liggen, zodat je zeker weet dat je de juiste informatie voor je tentamen leert.</p>
    <p><strong>Digitale updates</strong></p>
    <table style="border-collapse: collapse; width: 100%; margin: 20px 0;">
        <tr>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Datum update</strong></th>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Verwijderde stof</strong></th>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Toegevoegde stof</strong></th>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Algemene controle</strong></th>
        </tr>
        <tr>
            <td style="border: 1px solid #ddd; padding: 8px;"></td>
            <td style="border: 1px solid #ddd; padding: 8px;"></td>
            <td style="border: 1px solid #ddd; padding: 8px;"></td>
            <td style="border: 1px solid #ddd; padding: 8px;"></td>
        </tr>
        <tr>
            <td style="border: 1px solid #ddd; padding: 8px;"></td>
            <td style="border: 1px solid #ddd; padding: 8px;"></td>
            <td style="border: 1px solid #ddd; padding: 8px;"></td>
            <td style="border: 1px solid #ddd; padding: 8px;"></td>
        </tr>
    </table>
    <p><em>Bron: Slim Academy (2024-2025)</em></p>
    <p><strong>Hoe kan ik de digitale updates bekijken?</strong></p>
    <p>Je logt in in de Slim Academy App met je inloggegevens van<em>slimacademy.nl</em>. Als je op je laptop werkt, raden we de webversie van de app aan in Google Chrome (<em>app.slimacademy.nl</em>), en voor iPad of telefoon kun je de app downloaden in de app store. Daar zul je in de bibliotheek dit boekje zien. Check altijd even op deze pagina in het boekje wanneer de laatste update gepubliceerd is en wat daarin veranderd is ten opzichte van het papieren boekje. Veel succes met het behalen van jouw studiepunten!</p>
    <p><strong>Samenvattingen van vorig jaar</strong></p>
    <p>De papieren versie van dit boekje is gebaseerd op de samenvatting van vorig jaar, maar de digitale versie wordt geactualiseerd en is die van het huidige collegejaar. Wil je de samenvatting van vorig jaar al meteen digitaal inzien? Dan kun je deze direct aan het begin van het blok inzien bij het abonnement. Schaf jouw abonnement aan via onze website!</p>
    <p>Veel succes met het behalen van jouw studiepunten!</p>
    <section class="chapter-section">
        <h2 id="informatie-over-het-vak">Informatie over het vak</h2>
    <p>Je staat op het punt de literatuursamenvatting van Arts en Patiënt 4 te lezen. In deze cursus ligt de nadruk op problemen die zowel medisch-contextueel als puur medisch gezien ingewikkeld zijn. Datgene wat in de context van een patiënt (medisch, sociaal, cultureel, psychisch) belangrijk en bepalend is voor de gedachtegang en het uiteindelijke behandelplan van een toekomstig arts, staat in deze cursus centraal. De centrale thema’s binnen deze cursus zijn oncologie, KNO en onderzoek.</p>
    <p>De cursus sluit aan op de cursus Medisch Wetenschappelijk Onderzoek 2 en breidt de kennis omtrent medisch wetenschappelijk onderzoek uit. Daarnaast is het een vervolg opArts en Patiënt 3 dat ingaat op medische problemen met betrekking tot ethiek en de relatie met patiënten. Elk Arts en Patiënt blok gaat ook dieper in op huisartsgeneeskunde door veel voorkomende klachten te bespreken. In het geval van Arts en Patiënt 4 is dit de otorhinolaryngologie, oftewel de keel-, neus- en oorheelkunde (KNO).</p>
    <p>In de opgegeven literatuur staan de hoofdstukken 25, 28, 29 en 30 van het boek Obstetrie en Gynaecologie vermeld. Echter staan in deze samenvatting hoofdstuk 35 en 36 samengevat. De boeken zijn namelijk van versie veranderd, maar de inhoud van de hoofdstukken is hetzelfde gebleven.</p>
    <p><strong>Het tentamen</strong></p>
    <p>Deze cursus wordt getoetst aan de hand van gemiddeld 39 open vragen (minimaal 34, maximaal 42), waarbij ruwweg 57 punten te verdienen zijn. Ter voorbereiding kun je de oefenvragen van Slim Academy doornemen. Deze staan vaak gelijk aan het niveau dat op de CAT wordt getoetst. Je kunt ook de PAK-vragen via CANVAS doornemen.</p>
    <p><strong>Hoe kan je het beste studeren?</strong></p>
    <p>De beste methode om het tentamen voor te bereiden, is om goed op te letten bij hoorcolleges en practica goed voor te bereiden. Daarnaast zijn de wekelijkse presentaties tijdens de tweede studiegroepbijeenkomst erg handig om nog extra inzicht te krijgen in de stof. De eerste twee delen van de samenvatting van AP4 bevatten een beknopte weergave van de literatuur. Het is van belang deze literatuur door te nemen, omdat het valt onder de opgegeven leerdoelen van de cursus. Om zo optimaal mogelijk te studeren wordt aangeraden om het boekje van de hoorcolleges ook te bestuderen.</p>
    <p>Succes met studeren!</p>
    <section class="chapter-section">
        <h2 id="indeling-van-de-samenvatting">Indeling van de samenvatting</h2>
    <p>In onderstaande tabel zie je in welk hoofdstuk van deze samenvatting welk boek en bijbehorend hoofdstuk is samengevat. In het tweede deel van de literatuursamenvatting vind je de rest van de literatuurstof samengevat.</p>
    <table style="border-collapse: collapse; width: 100%; margin: 20px 0;">
        <tr>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Hoofdstuk in de samenvatting</strong></th>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Samengevatte literatuur</strong></th>
        </tr>
        <tr>
            <td style="border: 1px solid #ddd; padding: 8px;">Hoofdstuk 1: Klinische diagnostiek — Koorts bij kinderen</td>
            <td style="border: 1px solid #ddd; padding: 8px;">Hoofdstuk 4 uit Diagnostiek van alledaagse klachten door De Jongh e.a., 4e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 2: Klinische diagnostiek — Keelpijn</td>
            <td style="border: 1px solid #ddd; padding: 8px;">Hoofdstuk 10 uit Diagnostiek van alledaagse klachten door De Jongh e.a., 4e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 3: Klinische diagnostiek — Neusverstopping</td>
            <td style="border: 1px solid #ddd; padding: 8px;">Hoofdstuk 14 uit Diagnostiek van alledaagse klachten door De Jongh e.a., 4e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 4: Klinische diagnostiek — Jeuk en afscheiding van het oor</td>
            <td style="border: 1px solid #ddd; padding: 8px;">Hoofdstuk 18 uit Diagnostiek van alledaagse klachten door De Jongh e.a., 4e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 5: Klinische diagnostiek — Oorpijn</td>
            <td style="border: 1px solid #ddd; padding: 8px;">Hoofdstuk 19 uit Diagnostiek van alledaagse klachten door De Jongh e.a., 4e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 6: Klinische diagnostiek — Stemklachten</td>
            <td style="border: 1px solid #ddd; padding: 8px;">Hoofdstuk 20 uit Diagnostiek van alledaagse klachten door De Jongh e.a., 4e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 7: Klinische epidemiologie — Diagnostiek</td>
            <td style="border: 1px solid #ddd; padding: 8px;">Hoofdstuk 8 uit Clinical epidemiology door Fletcher e.a., 5e editie (2012).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 8: Klinische epidemiologie — Preventie</td>
            <td style="border: 1px solid #ddd; padding: 8px;"><em>Hoofdstuk 10 uit Clinical epidemiology door Fletcher e.a., 5eeditie (2012).<strong></em></strong></td>
        </tr>
        <tr>
            <td style="border: 1px solid #ddd; padding: 8px;">Hoofdstuk 9: Klinische epidemiologie — Causale relaties</td>
            <td style="border: 1px solid #ddd; padding: 8px;">Hoofdstuk 12 uit Clinical epidemiology door Fletcher e.a., 5e editie (2012).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 10: Klinische epidemiologie — Reviews en meta-analyses</td>
            <td style="border: 1px solid #ddd; padding: 8px;">Hoofdstuk 13 uit Clinical epidemiology door Fletcher e.a., 5e editie (2012).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 11: Premaligne aandoeningen</td>
            <td style="border: 1px solid #ddd; padding: 8px;">Obstetrie en Gynaecologie door Heineman e.a., 8e editie (2016): hoofdstuk 35 (dit komt overeen met hoofdstuk 25 en 28 volgens de opgegeven literatuur).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 12: Gynaecologische oncologie</td>
            <td style="border: 1px solid #ddd; padding: 8px;">Obstetrie en Gynaecologie door Heineman e.a., 8e editie (2016): hoofdstuk 36 (dit komt overeen met hoofdstuk 29 en 30 volgens de opgegeven literatuur).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 13: Allochtonen en geneesmiddelengebruik</td>
            <td style="border: 1px solid #ddd; padding: 8px;">Hoofdstuk 16 uit Culturele diversiteit in de gezondheidszorg door Wolffers e.a., 1e editie (2013).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 14: Omgaan met incidenten en klachten</td>
            <td style="border: 1px solid #ddd; padding: 8px;">Hoofdstuk 11 uit Basisboek ethiek en recht in de gezondheidszorg door Legemaate e.a., 1e editie (2016).</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 15: Gezondheidszorg in de praktijk</td>
            <td style="border: 1px solid #ddd; padding: 8px;">Hoofdstuk 1 uit Basisboek filosofie &amp; geschiedenis van de gezondheidszorg.</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 16: Wetenschap en waarnemingen</td>
            <td style="border: 1px solid #ddd; padding: 8px;">Hoofdstuk 9 uit Basisboek filosofie &amp; geschiedenis van de gezondheidszorg.</td>
        </tr>
        <tr>
            <td style="border: 1px solid #ddd; padding: 8px;">Hoofdstuk 17: Technologie in de gezondheidszorg</td>
            <td style="border: 1px solid #ddd; padding: 8px;">Hoofdstuk 11 uit Basisboek filosofie &amp; geschiedenis van de gezondheidszorg.</td>
        </tr>
    </table>
    <section class="chapter-section">
        <h2 id="hoofdstuk-1-klinische-diagnostiek---koorts-bij-kinderen">Hoofdstuk 1: Klinische diagnostiek - Koorts bij kinderen</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 4 uitDiagnostiek van alledaagse klachten door De Jongh e.a., 4eeditie (2016).<strong></em></strong></li>
    </ul>
    <p><strong>Koorts bij kinderen</strong></p>
    <p>De normale lichaamstemperatuur varieert tussen de 36,5 °C en 37,5 °C. Koorts is een verhoging van de temperatuur (rectaal gemeten) boven de 38 °C. Het is meestal een uiting van een onschuldige infectieziekte, maar soms is het een gevolg van een ernstige aandoening en kan het ook gepaard gaan met stuiptrekkingen (convulsies).</p>
    <p>Kinderen met koorts gaan zweten en voelen zich warm aan. Zonder de temperatuur te meten weten ouders vaak al goed of het kind koorts heeft. Het is echter wel belangrijk om de temperatuur objectief vast te stellen om zo het beloop van de koorts beter te kunnen volgen. De incidentie van koorts bij kinderen tussen de nul en vier jaar is veel hoger (20-22 per 1000) dan bij kinderen tussen de vijf en veertien jaar (2-3 per 1000). Koorts wordt nogal eens door ouders ervaren als een levensbedreigende ziekte. De opvatting dat koorts op zichzelf gevaarlijk is en dat alleen daarom al snel medische hulp moet worden gezocht is onjuist.</p>
    <p><strong>Pathofysiologie</strong></p>
    <p>De lichaamstemperatuur is onder normale omstandigheden het resultaat van enerzijds warmteproductie door het basaal metabolisme en door spierarbeid en anderzijds van warmteafgifte door directe droge warmteafgifte en verdamping.</p>
    <p><em>Hyperthermie</em></p>
    <p>De lichaamstemperatuur is bij<strong>hyperthermie</strong>verhoogd, zonder dat de thermostaat van het warmteregulatie centrum in de hypothalamus hoger staat. De afgifte van warmte is onvoldoende bij hyperthermie, bijvoorbeeld door een te hoge omgevingstemperatuur of een te hoge vochtigheidsgraad. Daarnaast kan de oorzaak van hyperthermie ook overmatige inspanning of hyperthyreoïdie zijn.</p>
    <p><em>Koorts</em></p>
    <p>Het<strong><em>setpoint</strong></em>van het<strong>warmteregulatie centrum</strong>in de<strong>hypothalamus</strong>is bij<strong>koorts</strong><strong>verhoogd</strong>. In eerste instantie is deze verhoging het gevolg van exogene factoren, zoals virussen, bacteriën en endotoxinen. Macrofagen en monocyten worden door deze exogene factoren geactiveerd, waardoor ze endogene (‘lichaamseigen’) pyrogenen gaan produceren. Deze endogene pyrogenen werken op de hypothalamus in, zodat de thermostaat hoger wordt ingesteld. In dit proces spelen<strong>prostaglandinen</strong>een belangrijke rol. Koorts is voor de gastheer gunstig omdat een infectie zo beter overwonnen kan worden. Virussen en bacteriën kunnen zich door de hoge lichaamstemperatuur namelijk minder goed vermenigvuldigen. Koorts stijgt bijna nooit tot boven de 41°C dankzij tegenregulatie. Daarnaast leidt koorts nooit tot hersenbeschadiging en is dus niet gevaarlijk. Complicaties van koorts, zoals dehydratie en koortsconvulsies (koortsstuip), kunnen echter wel gevaarlijke gevolgen van koorts zijn.</p>
    <p><em>Koortsconvulsies</em></p>
    <p>Bij oplopende koorts bij kinderen tussen drie maanden en vijf jaar komen<strong>koortsstuipen</strong>het meest voor. De kans is 3-4% dat een kind in die leeftijdscategorie een koortsstuip krijgt.</p>
    <p>Een<strong>typische koortsstuip</strong>wordt gekenmerkt door een<strong>aanhoudende</strong><strong>strekkramp</strong>(tonisch)gevolgd dooreen serie<strong>gegeneraliseerde</strong><strong>schokken</strong>(clonisch), die maximaal vijftien minuten duren. Het kind komt snel weer volledig bij bewustzijn na de aanval en er zijn geen verschijnselen na de koortsstuip (de post-ictale fase). Pas als is uitgesloten dat het kind epilepsie of een infectie aan het centraal zenuwstelsel heeft, mag de diagnose<strong>koortsstuip</strong>worden gesteld. Als het bovengenoemde wel het geval is, wordt niet gesproken over een koortsstuip maar een<strong>convulsie bij koorts</strong>en is verder onderzoek noodzakelijk.</p>
    <p>Normaal gesproken laat een koortsstuip geen schade achter in het centraal zenuwstelsel, in tegenstelling tot een atypische koortsstuip. Bij een atypische koortsstuip is de kans op epilepsie op latere leeftijd groter.</p>
    <p><em>Atypische koortsstuip</em></p>
    <p>De kenmerken van een atypische koortsstuip zijn:</p>
    <ul>
        <li>Leeftijd (jonger dan drie maanden of ouder dan vijf jaar);</li>
        <li>Niet-gegeneraliseerde trekkingen maar focale trekkingen en tekenen van meningitis (luierpijn, bomberende fontanel of een verlaagd bewustzijn);</li>
        <li>Convulsie duurt langer dan vijftien minuten;</li>
        <li>Recidief treedt op tijdens dezelfde koortsperiode.</li>
    </ul>
    <p>Bij aanwezigheid van één of meer van de bovengenoemde kenmerken is de kans op onderliggende meningitis, encefalitis, hersenbeschadiging of epilepsie groter en is nader onderzoek belangrijk. Daarnaast hebben kinderen met koortsstuipen in de familie een hogere kans op het krijgen van koortsstuipen</p>
    <p><em>Dehydratie</em></p>
    <p>Hoe hoger de koorts, hoe groter de kans op dehydratie. Daarnaast is de kans op dehydratie groter als koorts samengaat met afgenomen vochtopname (minder dan de helft van normaal drinken) en extra vochtverlies via braken of diarree.<strong>Symptomen</strong>die wijzen op<strong>dehydratie</strong>zijn:</p>
    <ul>
        <li>Gewichtsverlies met meer dan vijf procent;</li>
        <li>Minder plassen (droge luiers);</li>
        <li>Minder kwijlen;</li>
        <li>Huilen zonder tranen.</li>
    </ul>
    <p>Bij lichamelijk onderzoek kan de<strong>fontanel ingezonken</strong>zijn en kunnen de ogen hol zijn. De huid is droog en de turgor (huidspanning)  is verminderd. Daarnaast is een uitgedroogd kind vaak suf en apathisch.</p>
    <p><strong>Differentiële diagnose</strong><em></em></p>
    <p><em>Virale infectieziekten</em></p>
    <p>De meest voorkomende oorzaak van koorts is een<strong>virale infectieziekte</strong>. Meestal is het een<strong>bovenste luchtweginfectie</strong>met hoesten, piepen en een snotneus.<strong>Bronchitis</strong>en<strong>gastro-enteritis</strong>worden ook meestal door een virus veroorzaakt en verlopen door de<em>self-limiting</em>. Andere infecties die door een virus veroorzaakt worden zijn rode hond, bof en mazelen, maar deze ziekten komen bijna niet meer voor door het Rijksvaccinatieprogramma.</p>
    <p>Influenza is zeldzaam bij kinderen, maar het is een vrij ernstig ziektebeeld met spierpijn en langdurige algemene malaise. Verder zijn er nog een aantal<strong>kinderziekten</strong>die gepaard gaan met koorts en soms met vlekjes of blaasjes, zoals varicella zoster (waterpokken) en exanthema subitum (zesde ziekte).</p>
    <p><em>Bacteriële infecties</em></p>
    <p>Het is belangrijk om bacteriële ziekten die aanvankelijk alleen gepaard gaan met koorts uit te sluiten bij kinderen met koorts. Hierbij gaat het om<strong>meningitis</strong>,<strong>pneumonie</strong>of (hoge)<strong>urineweginfecties</strong>. Deze aandoeningen zijn simpel te behandelen met antibiotica, maar als dit niet gebeurt, kunnen ze ernstige afwijkingen veroorzaken.</p>
    <p><strong>Meningitis</strong>kan zowel door een virus (herpes simplex virus of een enterovirus) als door een bacterie worden veroorzaakt. Een virale meningitis heeft meestal een gunstig beloop, een bacteriële meningitis daarentegen is voor een kind zeer bedreigend: een<strong>meningokokkensepsis</strong>kan bijvoorbeeld binnen twaalf uur fataal verlopen.  Het is beter om<strong>zo vroeg mogelijk</strong>met<strong>antibiotica</strong>te beginnen als meningitis wordt vermoed om restverschijnselen te voorkomen.</p>
    <p>Bacteriële meningitis kwam vooral voor bij kinderen tussen de drie tot zes maanden oud, maar de incidentie is sterk afgenomen na de invoering van vaccinaties tegen<em>Haemophilus influenzae</em>B, meningokokken C en pneumokokken.</p>
    <p><strong>Voorspellende symptomen</strong>zijn koorts, overgeven, lethargie, een plotseling veel zieker wordend koortsig kind, en bij lichamelijk onderzoek is er meestal nekstijfheid met positieve testen van Kernig en Brudzinski. De meest voorkomende<strong>symptomen</strong>bij<strong>zuigelingen</strong>zijn prikkelbaarheid, luierpijn, sufheid en voedingsproblemen. Nekstijfheid ontbreekt bij de helft van de zuigelingen.<strong>Petechiën</strong>en<strong>purpura</strong>kunnen wijzen op een meningokokkensepsis/-meningitis. Snelle toediening van antibiotica is noodzakelijk omdat overlijden of ernstige schade kan voorkomen.</p>
    <p>Meestal heeft een<strong>onderste luchtweginfectie</strong>(inclusief<strong>pneumonie</strong>) een virale oorzaak bij kinderen met koorts, vooral bij kinderen onder de vijf jaar. Soms wordt het veroorzaakt door een bacterie, met daardoor vaak een ernstiger beloop. Verdachte<strong>symptomen</strong>voor een<strong>pneumonie</strong>zijn tachypneu, stotende ademhaling en intrekkingen. Over de longen kunnen verminderd ademgeruis of vochtige rhonchi gehoord worden. Koorts die al enkele dagen bestaat met afwezigheid van tachypneu maakt de diagnose pneumonie onwaarschijnlijk.</p>
    <p>Vooral bij zuigelingen met koorts kan er sprake zijn van een<strong>urineweginfectie</strong>, ook al zijn er geen symptomen die er op wijzen.<strong>Prikkelbaarheid</strong>komt naast koorts vaak voor bij zuigelingen met een urineweginfectie. Het is belangrijk om een urineweginfectie vroeg op te sporen en goed te behandelen, omdat het gevaar bestaat dat het nierparenchym wordt aangetast. De kans op een bacteriële infectie van het<strong>maag-darmkanaal</strong>is aanwezig bij kinderen met koorts en waterige, vaak bloederige diarree. De kans is groter bij kinderen die uit de tropen komen of bij darminfecties in de omgeving. Bij hoge koorts, veel vochtverlies via de darm en verminderde vochtinname is de kans op dehydratie verhoogd.</p>
    <p><em>Niet-infectieus</em></p>
    <p>Vaak zijn het<strong>zeldzame ziekten</strong>, waarbij koorts meestal de enige reden is om naar de dokter te gaan:</p>
    <ul>
        <li>Auto-immuunziekten (juveniel reuma, ziekte van Kawasaki);</li>
        <li>Medicamenteus (<em>drug fever</em>), bijvoorbeeld door vaccins;</li>
        <li>Maligniteit (leukemie);</li>
        <li>Psychogene koorts (weinig bekend over mechanisme en voorkomen);</li>
        <li>Congenitaal (ontbreken of verminderd aanwezig zijn van zweetklieren).</li>
    </ul>
    <p><em>Koorts e.c.i.</em></p>
    <p>Hierbij is er na één of twee weken koorts nog steeds geen oorzaak gevonden voor de koorts, ondanks zorgvuldig afgenomen anamnese en uitgebreid lichamelijk en aanvullend onderzoek.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.dqs7el9z0ehe.png" alt="Image: kix.dqs7el9z0ehe" style="max-width: 100%; height: auto;" /></p>
    <p><strong>Diagnostisch schema kind met koorts</strong>.<em>Bron: Tabel 4.1 uit Diagnostiek van alledaagse klachten door De Jongh e.a., p. 52, 4eeditie (2016).</em></p>
    <p><strong>Kansverdeling van diagnosen</strong></p>
    <p>Kinderen tussen de nul en vier jaar komen veel vaker bij de dokter vanwege koorts dan kinderen tussen de vijf en veertien jaar, maar er is nauwelijks verschil in de frequentieverdeling van diagnosen. De incidentie van bacteriële meningitis is wel verhoogd in de tweede helft van het eerste levensjaar: het niveau van antistoffen heeft in deze periode het laagste peil bereikt doordat de antistoffen van de moeder verdwenen zijn en de eigen antistofproductie onvoldoende op gang is gekomen.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.tixgca45ghph.png" alt="Image: kix.tixgca45ghph" style="max-width: 100%; height: auto;" /><em></em></p>
    <p><strong>Einddiagnosen kind met koorts in de huisartspraktijk</strong>.<em>Bron: Tabel 4.2 uit Diagnostiek van alledaagse klachten door De Jongh e.a., p. 54, 4eeditie (2016).</em></p>
    <p>Urineweginfecties kunnen bij kinderen jonger dan twee jaar koorts als enige symptoom geven. Urineweginfecties komen bij jongetjes jonger dan drie jaar vaker voor dan bij meisjes en het berust dan ook vaak op een anatomische afwijking.<strong></strong></p>
    <p><strong>Voorgeschiedenis</strong></p>
    <p>Kinderen die een verminderde weerstand hebben door zeldzame ziekten als aids, leukemie of<em>cystic fibrosis</em>hebben een grotere kans op het krijgen van bacteriële infecties. Kinderen met een allergie hebben een grotere kans op het krijgen van bovenste luchtweginfecties.</p>
    <p><strong>Betekenis van de anamnese</strong><em></em></p>
    <p><em>Telefonische anamnese</em></p>
    <p>Een telefonische anamnese wordt vaak gedaan door een doktersassistente, die vervolgens inschat of het kind door een arts gezien moet worden. Vaak is geruststelling en voorlichting voldoende. Er moet een zorgvuldige anamnese worden afgenomen (NHG-telefoonkaarten), waarbij de volgende vragen van belang zijn:</p>
    <ul>
        <li><strong>Voorgeschiedenis</strong>(aangeboren afwijkingen, belangrijke comorbiditeit, eventueel gebruikte medicatie);</li>
        <li><strong>Leeftijd</strong>(koorts komt weinig voor bij kinderen jonger dan drie maanden);</li>
        <li>Hoe is de<strong>koorts</strong><strong>gemeten</strong>en<strong>hoe</strong><strong>hoog</strong>is de<strong>temperatuur</strong>(alleen rectaal gemeten temperatuur is adequaat);</li>
        <li><strong>Duur</strong><strong>van de</strong><strong>koorts</strong>(koorts duurt bij een virale infectie meestal niet langer dan drie dagen);</li>
        <li><strong>Andere</strong><strong>symptomen</strong>(zoals snotneus en hoesten, geven vaak een aanwijzing over de oorzaak van koorts);</li>
        <li><strong>Aanwezigheid</strong>van<strong>vlekjes</strong>of<strong>puntvormige bloedinkjes</strong>(petechiën) in de huid (verdacht voor meningitis);</li>
        <li><strong>Mate</strong><strong>van</strong><strong>ziek</strong><strong>zijn</strong>: drinken, sufheid, huilen, benauwdheid, snelle en kreunende ademhaling (zeer belangrijk aspect, maar moeilijk te beoordelen door de telefoon).</li>
    </ul>
    <p>Overleg/consult met huisarts noodzakelijk bij:</p>
    <ul>
        <li>Kind jonger dan drie maanden;</li>
        <li>Koorts langer dan drie dagen;</li>
        <li>Terugkerende koorts;</li>
        <li>Ernstige dan wel persisterende ongerustheid bij de ouders;</li>
        <li>Telefonisch onvoldoende duidelijkheid over de ernst van het ziektebeeld.</li>
    </ul>
    <p><strong>Alarmsignalen</strong>en redenen voor beoordeling op zeer korte termijn:</p>
    <ul>
        <li>Leeftijd jonger dan één maand (doorsturen naar kinderarts);</li>
        <li>Ernstig ziek zijn (suf, niet drinken en ontroostbaar huilen);</li>
        <li>Snelle achteruitgang;</li>
        <li>Ernstige begeleidende symptomen (diarree en braken/hevig hoesten);</li>
        <li>Combinatie van koorts en vlekjes of puntbloedinkjes;</li>
        <li>Veranderde/versnelde ademhaling of kreunen.</li>
    </ul>
    <p><em>Anamnese tijdens het consult</em></p>
    <p>Er worden dezelfde vragen gesteld als bij het telefonisch consult, maar de vragen worden nog verder uitgediept.</p>
    <p><strong>Aanvullende vragen</strong>zijn:</p>
    <ul>
        <li>Ongerustheid van ouders en angst dat er iets ergs aan de hand is;</li>
        <li>Voeding (hoeveelheid), braken (hoe vaak en in relatie met de voeding) en ontlasting (mate van eventuele diarree);</li>
        <li>Pijn bij plassen en hoeveelheid urine;</li>
        <li>(Recente) vaccinaties;</li>
        <li>Zieken in de omgeving;</li>
        <li>Recent verblijf in het buitenland.</li>
    </ul>
    <p><strong>Betekenis van het lichamelijk onderzoek</strong></p>
    <p>Lichamelijk onderzoek is van belang om de mate van ziek zijn te bepalen en om een mogelijke oorzaak van koorts te vinden.</p>
    <p><em>Algemene indruk</em></p>
    <p>Hiermee kan een indruk worden verkregen van de ernst van de ziekte.</p>
    <ul>
        <li><strong>Wekbaarheid</strong>: sufheid is een alarmsymptoom en kan wijzen op meningitis, een zeer ernstige pneumonie of dehydratie;</li>
        <li><strong>Stil liggen</strong>of<strong>apathie</strong>: apathie is een zeer ernstig alarmsymptoom en kan wijzen op meningitis, een zeer ernstige pneumonie of dehydratie;</li>
        <li><strong>Huilen</strong>: zwak, ‘jengelig’ of kreunend huilen kunnen wijzen op een ernstige infectie, maar ook ontroostbaarheid is ernstig;</li>
        <li><strong>Tachypneu</strong>/gebruik<strong>hulpademhalingsspieren</strong>: een verhoogde ademhalingsfrequentie (AF) kan wijzen op een pneumonie, vooral als er bij auscultatie rhonchi te horen zijn:</li>
        <li>AF &gt; 60/min bij zuigelingen jonger dan twee maanden;</li>
        <li>AF &gt; 50/min bij zuigelingen tussen twee maanden en één jaar;</li>
        <li>AF &gt; 40/min bij kinderen ouder dan één jaar.</li>
    </ul>
    <p><em>Symptomen van meningeale prikkeling</em></p>
    <p>Symptomen van meningeale prikkeling zijn:</p>
    <ul>
        <li><strong>Nekstijfheid</strong>(bij de helft van de zuigelingen ontbreekt dit, bij oudere kinderen is dit vrijwel altijd aanwezig);</li>
        <li><strong>Tekenen van Brudzinski</strong>(bij flexie van de nek bij een liggend kind worden beide heupen en knieën reflectoir in flexie gebracht);</li>
        <li><strong>Tekenen van Kernig</strong>(bij flexie van de heupen bij een liggend kind wordt weerstand geboden bij extensie van de knieën wegens pijn ter hoogte van de rug);</li>
        <li><strong>Vincent-test</strong>uitvoeren als de vorige testen dubieus zijn of moeilijk uit te voeren (driepunts fenomeen);</li>
        <li><strong>Luierpijn</strong>(bij luier omdoen gaat de baby huilen omdat de heupen daarbij in flexie worden gebracht).</li>
    </ul>
    <p>Bij één van de bovengenoemde symptomen in combinatie met koorts en sufheid is zeer verdacht voor meningitis. Een<strong>bomberende fontanel</strong>bij een zuigeling kan wijzen op meningitis, maar dit symptoom ontbreekt vaak bij pasgeborenen en bij dehydratie.</p>
    <p><em>Aspect van huid en slijmvliezen</em></p>
    <p><strong>Cyanose</strong>wijst op zuurstofgebrek, vlekkig grauw wijst op shock.<strong>Petechiën</strong>zijn verdacht voor meningokokkensepsis. Verminderde capillaire refill, verminderde huidturgor en droge slijmvliezen wijzen alle drie op<strong>dehydratie</strong>.</p>
    <p><em>Onderzoek van het KNO-gebied</em></p>
    <p>Roodheid en zwelling van de amandelen wijzen op<strong>tonsillitis</strong>. Er is kans op angina op basis van streptokokkeninfectie als er pus op te zien is. Rood trommelvlies of bomberend trommelvlies wijst op een<strong>otitis media</strong>. Uitvloed uit een oor (otorroe) kan hier ook bij passen, want er is dan sprake van een geperforeerd trommelvlies.</p>
    <p><em>Onderzoek van de longen</em></p>
    <p>Percussie is moeilijk bij kleine kinderen omdat ze niet stil blijven liggen en omdat demping heel moeilijk te horen is door het kleine te bekloppen gebied. Auscultatie heeft net als percussie ook een lage sensitiviteit, maar bij een pneumonie is soms rhonchi te horen. Het ontbreken van een rhonchi sluit een pneumonie echter niet uit.</p>
    <p><em>Onderzoek van het abdomen</em></p>
    <p>Een diffuus gevoelige, niet-geprikkelde buik kan passen bij de diagnose<strong>gastro-enteritis</strong>. Tekenen voor<strong>appendicitis</strong>zijn een meer gelokaliseerde buikpijn in de rechteronderbuik met eventueel<em>défense musculaire</em>.</p>
    <p><em>Testen van slagpijn in de nierloges</em></p>
    <p>Dit kan gedaan worden bij verdenking op een urineweginfectie/pyelonefritis. Bij kinderen onder de vier jaar is dit moeilijk te onderzoeken en vrij aspecifiek.</p>
    <p><strong>Betekenis van eenvoudig aanvullend onderzoek</strong></p>
    <p>Aanvullend onderzoek is alleen nodig bij alarmsymptomen of bij koorts die langer dan drie dagen duurt zonder duidelijke focus. Een uitzondering hierop is urineonderzoek bij kinderen jonger dan twee jaar met koorts zonder focus.</p>
    <p><em>Urineonderzoek</em></p>
    <p>Urineonderzoek wordt gedaan bij aanwijzingen voor een urineweginfectie na anamnese en lichamelijk onderzoek, bij onbegrepen koorts die langer duurt dan drie dagen, en het wordt direct gedaan bij kinderen jonger dan twee jaar met koorts zonder focus. Urine opvangen in een plastic zakje vergroot de betrouwbaarheid. Vooral bij zuigelingen kan koorts het enige symptoom zijn van een urineweginfectie. De volgende onderzoeken worden gedaan:</p>
    <ul>
        <li><strong>Nitriettest</strong>;</li>
        <li>Positief: urineweginfectie;</li>
        <li>Negatief: verder met stap twee;</li>
        <li>Bacteriën vaststellen via<strong>dipslide</strong>, in de wachttijd eventueel sediment bekijken op leukocyten;</li>
        <li>Bij aanwijzingen voor een urineweginfecties op geleide van de dipslide dient altijd een<strong>kweek</strong>met resistentiebepaling te worden verricht.</li>
    </ul>
    <p><em>Bloedonderzoek</em></p>
    <p>Een<strong>hoog leukocytenaantal</strong>pleit voor een bacteriële infectie, eventueel uitgebreid met een leukocytendifferentiatie (verhoogd neutrofielen wijst op bacteriële infectie). CRP en BSE (bezinking) worden soms ook gedaan.</p>
    <p><em>Röntgenfoto thorax</em></p>
    <p>Dit wordt alleen gedaan bij een zeer ziek kind bij twijfel over het bestaan van een pneumonie.</p>
    <p><em>Feceskweek</em></p>
    <p>Bij aanhoudende gastro-enteritis kan een feceskweek worden gedaan.</p>
    <p><strong>Betekenis van complex aanvullend onderzoek</strong></p>
    <p>Er kan een<strong>lumbaalpunctie</strong>worden gedaan bij verdenking op meningitis. Bij contra-indicaties tegen een lumbaalpunctie wegens vermoeden op intradurale drukverhoging, kan meningitis met een CT-scan worden vastgesteld. Er kan een<strong>bloedkweek</strong>worden gedaan om bacteriën op te sporen bij een zeer ziek kind zonder focale symptomen, vooral als er petechiën zijn.</p>
    <p>Bij urineweginfectie bij jonge kinderen is verwijzing noodzakelijk voor<strong>urologisch</strong><strong>onderzoek</strong>om anatomische afwijkingen (waaronder vesico-ureteralereflux) op te sporen. Dit dient te gebeuren bij alle kinderen jonger dan één jaar, bij alle jongens tot twaalf jaar en bij alle meisjes tot vier jaar. Meisjes tussen de vijf en twaalf jaar dienen verwezen te worden bij een recidief van een urineweginfectie of een eerste pyelonefritis.</p>
    <p>Bij kinderen met een atypische koortsconvulsie moet onderzoek worden gedaan naar<strong>pre-existente neurologische afwijkingen</strong>door een neuroloog.</p>
    <p><strong>Alarmsymptomen</strong></p>
    <ul>
        <li><strong>Voeding</strong>: minder dan de helft van wat normaal wordt gedronken;</li>
        <li><strong>Wekbaarheid</strong>: suffig, niet goed wekbaar;</li>
        <li><strong>Reacties</strong>: let niet op, kijkt niet rond, is angstig;</li>
        <li><strong>Huilen</strong>: voortdurend en/of zwak, jengelig of kreunend;</li>
        <li><strong>Troostbaarheid</strong>: lukt amper;</li>
        <li><strong>Kleur</strong>: bleek/cyanotisch of grauw/vlekkig;</li>
        <li><strong>Huid</strong>:petechiën.</li>
    </ul>
    <p><strong>Samenvatting</strong></p>
    <p>Koorts komt bij kinderen veel voor, maar leidt lang niet altijd tot een bezoek aan de arts. Een eerste selectie vindt door de doktersassistente plaats met behulp van de telefoonkaart. Koorts wordt vooral bij jonge kinderen aan de arts gepresenteerd. Na anamnese en gericht lichamelijk onderzoek wordt er meestal een oorzaak gevonden voor de koorts; meestal is er sprake van een onschuldige virale infectie van de bovenste luchtwegen. Het is de taak van de arts om de ouders gerust te stellen, maar ook om alarmsymptomen tijdig te zien en daarop adequaat te handelen, vooral bij een verdenking op een meningitis. Complicaties van koorts zijn dehydratie en koortsstuipen.</p>
    <section class="chapter-section">
        <h2 id="hoofdstuk-2-klinische-diagnostiek---keelpijn">Hoofdstuk 2: Klinische diagnostiek - Keelpijn</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 10 uitDiagnostiek van alledaagse klachten door De Jongh e.a., 4eeditie (2016).<strong></em></strong></li>
    </ul>
    <p><strong>Inleiding</strong></p>
    <p>Keelpijn komt vaak voor, maar meestal duurt de klacht kort. We spreken dan van<strong>acute</strong><strong>keelpijn</strong>, korter dan veertien dagen, waarbij veelal een ontsteking de oorzaak is. Als de klacht langer dan veertien dagen duurt, spreekt men van<strong>chronische</strong><strong>keelpijn</strong>. Het probleem van de patiënt die de huisarts bezoekt is vooral hinder en soms bezorgdheid.</p>
    <p><strong>Definitie</strong></p>
    <p>In Nederland wordt tonsillitis vaak geassocieerd met een bacteriële keelontsteking en een faryngitis met een virale ontsteking.</p>
    <p><em>De klacht in de bevolking</em></p>
    <p>Keelpijn is vervelend, maar de dagelijkse activiteiten kunnen meestal worden voortgezet. Indien de klacht vergezeld wordt door koorts en andere verschijnselen, is de kans op school- of werkverzuim zo’n tachtig tot negentig procent.</p>
    <p><em>De eerste presentatie bij de dokter</em></p>
    <p>De meeste mensen verwachten terecht dat de keelpijn na enkele dagen spontaan verdwijnt en raadplegen dan ook geen arts. De meeste mensen brengen pas een bezoek aan de huisarts als ze veel pijn en beperkingen ervaren. Naar schatting raadpleegt tien procent van de mensen met keelpijn de huisarts. Gemiddeld ziet de huisarts dus één patiënt per week met acute keelpijn als hoofdklacht.</p>
    <p>Soms zijn er ook andere klinische factoren:</p>
    <ul>
        <li>Koorts;</li>
        <li>Slikpijn;</li>
        <li>Trismus: moeite met het openen van de mond.</li>
    </ul>
    <p>Sommige patiënten hebben angst voor een bacterie in de keel, het heeft vermoedelijk te maken met bacteriële complicaties die vroeger optraden zoals acuut reuma. De incidentie is daarvoor echter zeer gering. Het is belangrijk om na te gaan wat de patiënt van de arts verwacht. De vraag van patiënten om antibiotica leeft vaak meer in het hoofd van de arts. Hierna moet er andere informatie gegeven worden over de aard van de aandoening en het te verwachten beloop. Bij langer bestaande keelpijn speelt ongerustheid een belangrijke rol.</p>
    <p><strong>Pathofysiologie en differentiële diagnose</strong></p>
    <p>De meest voorkomende oorzaak van acute keelpijn is een ontsteking van het keelslijmvlies en tonsillen. Aerogene druppelinfectie van micro-organismen kan leiden tot kolonisatie in de mond-keelholte. Deze kolonisatie vindt vaak plaats op de tonsillen. Er is hier een groot oppervlak van epitheel. Soms wordt kolonisatie gevolgd door adherentie van micro-organismen. Het micro-organisme hecht zich dan aan de epitheelcel, waardoor er ontstekingscellen naderen en er een inflammatie ontstaat.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.33hcqty1v8h0.png" alt="Image: kix.33hcqty1v8h0" style="max-width: 100%; height: auto;" /></p>
    <p><strong>Anatomie van de keel- en neusholte</strong>.<em>Bron: Figuur 12.2 uit Diagnostiek van alledaagse klachten door De Jongh e.a., p. 187, 4eeditie (2016).</em></p>
    <p>Minder vaak is er een ontsteking van de sinus maxillaris of het tandvlees, wat voor keelpijn kan zorgen. Bij sinusitis maxillaris kan er prikkeling van het slijmvlies in de keel ontstaan door postnasale pusafvloed.</p>
    <p><em>Virussen</em></p>
    <p>In zeventig procent van de gevallen veroorzaken de<strong>rhino-</strong>en<strong>adenovirussen</strong>keelpijn. Meestal gebeurt dit in het kader van een bovenste luchtweginfectie; er zijn ook verschijnselen van neusverkoudheid en hoesten. Een infectie kan ook meer geïsoleerd optreden als een keelontsteking of tracheïtis.</p>
    <p>Het<strong>Epstein-barr virus</strong>(<strong>EBV</strong>) veroorzaakt<strong>mononucleosis infectiosa</strong>(ziekte van Pfeiffer). Deze ziekte begint meestal met acute keelpijn en kan gepaard gaan met hoge koorts, exsudaat in de keel en gezwollen halslymfeklieren. Mononucleosis wordt vooral gezien bij jong volwassenen en oudere kinderen. Veel jonge kinderen hebben deze infectie al doorgemaakt als aspecifieke bovenste luchtweginfectie zonder duidelijke keelpijn. De incidentie van mononucleosis is één per duizend patiënten per jaar. Gedurende de eerste dagen is er vaak geen verschil tussen een mononucleosis infectiosa en het ziektebeeld van een streptokokken ontsteking, vaak treedt er pas na een week gegeneraliseerde lymfadenopathie op.</p>
    <p>Opvallend is dat dit in de hals optreedt met soms een hepatosplenomegalie. De postvirale moeheid kan bij adolescenten enkele weken tot maanden in beslag nemen. Zeldzamer zijn het herpes simplex- en het cytomegalievirus.</p>
    <p><em>Bacteriën</em></p>
    <p>Naar schatting wordt twintig procent van de keelontstekingen veroorzaakt door beta-hemolytische streptokokken. Met name de groep-A-streptokokken zijn pathogeen. Minder dan vijf procent wordt veroorzaakt door andere bacteriën, zoals<em>Haemophilus influenzae</em>en de<em>Staphylococcus aureus</em>. Wat betreft symptomatologie zijn bacteriële keelontstekingen niet van elkaar te onderscheiden.</p>
    <p><strong>Difterie</strong>geeft wel een ander beeld maar komt zelden in Nederland voor:</p>
    <ul>
        <li>Grauw en niet-afveegbaar beslag in de mond-keelholte;</li>
        <li>Algehele malaise;</li>
        <li>Tachycardie;</li>
        <li>Braken.</li>
    </ul>
    <p>Soms blijft de infectie niet beperkt tot de tonsil en slijmvliezen maar breidt deze zich achter en rond de tonsil tot een infiltraat of abces uit. Een dergelijk<strong>peritonsillair infiltraat</strong>of<strong>abces</strong>komt vrijwel altijd eenzijdig voor. De patiënt is meestal flink ziek en heeft last van een trismus (kaakklem). Ontstekingen van het gebit en tandvlees achter in de mond kunnen imponeren als keelpijn. Aften zitten meestal op het wangslijmvlies, als deze achter in de mondholte zitten dan kunnen ze ook keelpijn geven.</p>
    <p>Met name bij langer dan veertien dagen bestaande keelpijn ligt vaak een niet-infectieuze oorzaak ten grondslag aan de keelpijn:</p>
    <ul>
        <li>Chronische irritatie door het frequent inademen van droge lucht, roken of keelschrapen, of door verkeerd stemgebruik;</li>
        <li>Gebits- of tandvleesproblemen achter in de mondholte;</li>
        <li>Trauma door bijvoorbeeld een visgraatje;</li>
        <li>Refluxoesofagitis: de pijn is hierbij meestal lager gelokaliseerd. Het maagzuur komt in dat geval hoog in de slokdarm, met name bij bukken of in liggende houding;</li>
        <li>Carcinoom van de mond-keelholte: larynxcarcinoom-incidentie is 1:10.000.</li>
    </ul>
    <p><strong>Kansverdeling van diagnosen</strong></p>
    <p>Bij de mensen die de huisarts bezoeken, is de kans op een bacteriële oorzaak van de keelontsteking waarschijnlijk groter dan in de open populatie. Toch is bij de meerderheid van mensen die de huisarts bezoeken een virus de oorzaak van keelpijn. Samenvattend zijn de meest waarschijnlijke oorzaken van keelpijn:</p>
    <ul>
        <li>Zeer jonge kinderen: keelpijn maakt meestal deel uit van acute tonsillitis of van een virale bovenste luchtweginfectie met neusverkoudheid, oorpijn, koorts en hoesten. In deze groep wordt acute keelpijn met koorts meestal veroorzaakt door een virus. Bij vijftien tot dertig procent van de kinderen met keelontsteking zijn groep-A-streptokokken de veroorzakende micro-organismen. De kans dat deze streptokokken worden aangetroffen in de keelflora is echter groter. Veel kinderen blijken dus groep-A-streptokokken drager te zijn;</li>
        <li>Jongvolwassene hebben eveneens vijftien tot dertig procent kans dat hun keelontsteking veroorzaakt wordt door groep-A-streptokokken. Met name speelt mononucleosis infectiosa een rol. De kans op een acute tonsillitis neemt met de leeftijd af;</li>
        <li>Ouderen komen minder vaak met keelpijn naar de dokter dan jongeren. De kans op een streptokokkenkeelontsteking is lager dan bij jongere volwassenen. Meestal is een virus de oorzaak. Er kan op deze leeftijd incidenteel een carcinoom optreden.</li>
    </ul>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.55shrb7iocv0.png" alt="Image: kix.55shrb7iocv0" style="max-width: 100%; height: auto;" /></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.cjmp92u01dv0.png" alt="Image: kix.cjmp92u01dv0" style="max-width: 100%; height: auto;" /></p>
    <p><strong>Keelpijn</strong>.<em>Bron: Tabel 12.1 en 12.2 uit Diagnostiek van alledaagse klachten door De Jongh e.a., p. 189, 4eeditie (2016).</em></p>
    <p><strong>Betekenis van de voorgeschiedenis</strong></p>
    <p>Recidiverende episoden van acute keelpijn vergroten waarschijnlijk de kans op een keelontsteking door streptokokken. Ze komen relatief vaak voor bij kinderen die drager zijn van groep-A- streptokokken.</p>
    <p>Bij een immuunstoornis en bij congenitale afwijkingen (syndroom van Down) kunnen streptokokken eerder een keelontsteking veroorzaken. De ontsteking verloopt dan ook heftiger.</p>
    <p>De kans op langdurende keelpijn neemt toe bij mensen die:</p>
    <ul>
        <li>Aids hebben;</li>
        <li>Een beroep hebben met overbelasting van de stem;</li>
        <li>Bekend zijn met refluxoesofagitis;</li>
        <li>Veelvuldig klachten hebben van de sinus maxillaris;</li>
        <li>Recent een behandeling met cytostatica hebben ondergaan.</li>
    </ul>
    <p><strong>Betekenis van de anamnese</strong></p>
    <p>De duur van de keelpijn geeft iets aan over een<strong>mogelijke ontsteking</strong>(korter dan veertien dagen) of een<strong>leefgewoonte</strong>(langer dan veertien dagen). Koorts gecombineerd met keelpijn is doorgaans een uiting van een ontsteking van de keel. In ernst toenemende slikklachten of het onvermogen de mond te openen (trismus) kan duiden op een infiltraat of abces.</p>
    <p>Indien neusverkoudheid en hoesten de keelpijn vergezellen, is een virus als oorzaak waarschijnlijk. Bij kinderen is echter op basis van het klachtenpatroon niet te differentiëren tussen een virus of bacterie. Kinderen met een keelontsteking geven vaak ook hoofd- of buikpijn aan. Gegeneraliseerde huiduitslag bij een kind met keelpijn wijst meestal op<strong>roodvonk</strong>. Heesheid die gepaard gaat met acute keelpijn duidt op een<strong>laryngitis</strong>. Deze ontsteking wordt bijna altijd door een virus veroorzaakt en kan met koorts samengaan.</p>
    <p>In het algemeen wordt er verondersteld dat kinderen uit een groot gezin of die frequent in een crèche verblijven, meer kans hebben op een keelontsteking. Onder volwassenen in een gesloten gemeenschap kunnen streptokokken een lokale epidemie veroorzaken. In West-Europa is de kans op een keelontsteking door streptokokken groter in de herfst en winter. Bij langer durende keelpijn kunnen leefgewoonte en leefomgeving een aanknopingspunt bieden. Als er veel gebruikgemaakt wordt van ‘ontsmettende tabletten’ voor de keel, kan er slijmvliesirritatie optreden.</p>
    <p><strong>Betekenis van het lichamelijk onderzoek</strong></p>
    <p>Het doel van lichamelijk onderzoek is een inschatting maken van de mate van algemeen ziek zijn. Hoe zieker de patiënt, des te groter de kans op een ernstige keelontsteking, waardoor er een grotere behandelindicatie is.</p>
    <p>Het klinische beeld is van beperkte waarde bij de differentiatie tussen virale en bacteriële oorzaken van keelontsteking. Exsudaat kan passen bij een bacteriële keelontsteking, maar het komt ook voor bij mononucleosis infectiosa. Rode (hyperemische), gezwollen slijmvliezen en tonsillen komen bij bijna elke ontsteking voor.</p>
    <p>Van bijzonder belang zijn de<strong>Centor-criteria</strong>(zie het linker kader hieronder). Bij aanwezigheid van alle vier de criteria is er een kans van 50% dat er sprake is van groep-A-streptokokken bij een jongvolwassene met keelpijn. Deze Centor-criteria en de alarmsymptomen (rechter kader hieronder) zijn belangrijk om te kennen voor het tentamen.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.7bt81kawzchm.png" alt="Image: kix.7bt81kawzchm" style="max-width: 100%; height: auto;" /></p>
    <p><strong>Centor criteria en alarmsymptomen</strong>.<em>Bron: Diagnostiek van alledaagse klachten door De Jongh e.a., p. 191 en p. 192, 4eeditie (2016).</em>Let op: voor keelpijn is een alarmsymptoom dat de lymfeklieren<strong>zeer fors gezwollen</strong>zijn: op het tentamen wordt alleen ‘zwelling van lymfeklieren’ niet goed gerekend als alarmsymptoom. Ernstig ziek zijn is verder ook een alarmsymptoom.</p>
    <p>Unilaterale zwelling van een tonsil of peritonsillair weefsel leidt ertoe dat de uvula naar contralateraal geduwd wordt en een trismus ontstaat. Ze hebben wel een voorspellende waarde voor een streptokokkenkeelontsteking en infiltraat of abces van meer dan negentig procent. Blaasjes of erosies in de mond-keelholte doen denken aan herpes simplex. Petechiën op het palatum kunnen wijzen op een mononucleosis infectiosa. Tandvlees- of gebitsproblemen passen bij een gingivitis of wortelabces. Indien bij keelpijn de slijmvliezen van de mond-keelholte en van de conjunctivae bleek zijn, behoren zeldzame aandoeningen als leukemie of agranulocytose (vaak met ulceraties) overwogen te worden.</p>
    <p>Indien een keelontsteking gepaard gaat met gegeneraliseerd fijnvlekkig exantheem is roodvonk (scarlatina) waarschijnlijk. Deze streptokokken ontsteking is zeker als de neus-mond driehoek niet is aangedaan (het zogenaamde narcosekapje) de tong ‘aardbeirood’ is met een onregelmatig oppervlak en de handpalmen en voetzolen gaan vervelen na een week. Zonder de hiervoor genoemde klassieke verschijnselen is een virale oorzaak van keel en exantheem meer waarschijnlijk. Indien alleen de voorste hals lymfeklieren palpabel en pijnlijk zijn, neemt de kans op een streptokokkenkeelontsteking toe. In alle andere gevallen zullen opgezette halslymfeklieren eerder het gevolg zijn van een reactie op een virale dan een bacteriële ontsteking van de bovenste luchtwegen. Als de patiënt reeds langer dan een week ziek is, is het zinvol elders naar andere lymfeklierstations te voelen, zoals in de oksels en liezen. Soms is het ook zinnig de lever en milt te palperen, deze zijn soms te voelen bij een mononucleosis infectiosa.</p>
    <p>De ernst van de klachten voorspelt tot op zekere hoogte een vertraagd of gecompliceerd beloop van de keelpijn episode bij jongvolwassenen. Worden bij langer bestaande keelpijn weinig opvallende bevindingen gedaan, dan is een (chronisch) ontstekingsproces niet waarschijnlijk.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.r8vt6l27meo7.png" alt="Image: kix.r8vt6l27meo7" style="max-width: 100%; height: auto;" /></p>
    <p><strong>Oorzaken van keelpijn met koorts</strong>.<em>Bron:Tabel 12.3 uit Diagnostiek van alledaagse klachten door De Jongh e.a., p. 192, 4eeditie (2016).</em></p>
    <p><strong>Betekenis van eenvoudig aanvullend onderzoek</strong></p>
    <p>Aanvullend onderzoek bij acute keelpijn is er vaak op gericht pathogene streptokokken te detecteren. Indien ze aanwezig zijn, zal penicilline de ziekteduur kunnen bekorten en kans op complicaties te verkleinen. Er zijn echter ook nadelen aan een penicilline behandeling: een streptokokkenkeelontsteking geneest bijvoorbeeld bijna altijd spontaan.</p>
    <p>Bij langer bestaande keelpijn kan bloedonderzoek helpen bij het aantonen of uitsluiten van een ernstig verminderde weerstand, maligniteit of ontstekingsproces. Bloedonderzoek wordt vooral uitgevoerd bij verdenking op een mononucleosis infectiosa. In de leukocytendifferentiatie wordt dan een absolute en relatieve lymfocytose gezien. Een snelle serologische test kan fout-positieve en fout-negatieve uitslagen geven. Een positieve uitslag dient dan ook bevestigd te worden door een hoge IgM-titer tegen het Epstein-barr virus.</p>
    <p>De bepaling van het C-reactief proteïne (CRP) is eenvoudig uitvoerbaar. Bij volwassenen met acute keelpijn en koorts heeft deze test een voorspellende waarde voor een streptokokkenkeelontsteking van ongeveer zestig procent bij een CRP van 35 mg/l of hoger.</p>
    <p>Een sterke titerstijging van antilichamen tegen streptokokken enzymen zoals antistreptolysine en anti-DNAse-B is bewijzend voor een streptokokkeninfectie. Deze test wordt zelden uitgevoerd omdat een eventuele titerstijging mogelijk onderdrukt wordt door antimicrobiële therapie.</p>
    <p>Met behulp van een wattenstok kan ontstekingsmateriaal verzameld worden:</p>
    <ul>
        <li>Binnen vijf minuten de streptest: een antigeen-antilichaam-detectietest voor groep-A-streptokokken;</li>
        <li>Na minstens twee dagen met de keelkweek.</li>
    </ul>
    <p>Indien de streptest wordt vergeleken met de kweek als gouden standaard, dan is de voorspellende waarde van een positieve test rond 90%. De sensitiviteit van de test is 60%-85% en de specificiteit is rond de 95% bij patiënten met acute keelpijn. Deze patiënten hebben een a priori kans van 20% indien volwassen en tot 50% indien kind op aanwezigheid van groep-A-streptokokken. Bij volwassenen zal bij een positieve streptest meestal een groep-A-streptokokkenkeelontsteking aanwezig zijn. Bij een kind niet, omdat 20 tot 30% van de gezonde kinderen drager is. Een kind met keelpijn en een positieve streptest heeft alsnog zo’n 50% kans dat het als streptokokken drager ziek geworden is van een virus.</p>
    <p>De streptest detecteert niet de potentieel pathogene groep-C en groep-G-streptokokken. In Nederland wordt de streptest weinig gebruikt. Indirecte of een directe laryngoscopie kan vooral bij chronische keelklachten informatie geven over het gebied ter hoogte van de stembanden. Bij acute keelpijn is hiervoor geen indicatie.</p>
    <section class="chapter-section">
        <h2 id="hoofdstuk-3-klinische-diagnostiek---neusverstopping">Hoofdstuk 3: Klinische diagnostiek - Neusverstopping</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 14 uitDiagnostiek van alledaagse klachten door De Jongh e.a., 4eeditie (2016).<strong></em></strong></li>
    </ul>
    <p><strong>Inleiding</strong></p>
    <p>De neusholten hebben een belangrijke functie bij de reuk, smaak en ademhaling. Ingeademde lucht wordt op een temperatuur van 31-37 graden Celsius en een vochtigheidsgraad van 75% gebracht. Ook worden micropartikels weggefilterd. Een<strong>neusverstopping</strong>wordt gedefinieerd als het gevoel van onvoldoende luchtstroom door de neus en is daarmee een subjectieve klacht die niet altijd gepaard gaat met een objectief verhoogde luchtweerstand.</p>
    <p><strong>De klacht in de bevolking</strong></p>
    <p>Virale bovenste luchtweginfecties komen het meest voor op kinderleeftijd en gemiddeld zes tot achtmaal per jaar. Volwassenen zijn drie tot vier keer per jaar verkouden. De prevalentie van allergische rhinitis en hyperreactieve rhinitis is onder de bevolking beide ongeveer 100 per 1000 per jaar. De prevalentie van allergische rhinitis is het hoogst tussen het 5e en het 45e jaar. Het ziekteverzuim door verkoudheid is aanzienlijk.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.d0fzbv72q5zj.png" alt="Image: kix.d0fzbv72q5zj" style="max-width: 100%; height: auto;" /><strong></strong></p>
    <p><strong>Oorzaken van neusverstopping</strong>.<em>Bron: Tabel 15.1 uit Diagnostiek van alledaagse klachten door De Jongh e.a., p. 227, 4eeditie (2016).</em></p>
    <p><strong>Pathofysiologie en differentiële diagnose</strong></p>
    <p><em>Pathofysiologie</em></p>
    <p>De neus draagt voor ongeveer vijftig procent bij aan de totale luchtweerstand in de luchtwegen. De weerstand wordt bepaald door slijmvlieszwelling onder invloed van temperatuur, vochtigheid, houding en emoties. Indien aan één zijde van de neus door slijmvlieszwelling de weerstand toeneemt, neemt deze aan het andere neusgat reflectoir af. Door een infectie met een virus ontstaat prikkeling van het slijmvlies waardoor de mucusproductie toeneemt, de ciliaire functie vermindert en de afscheiding van epitheliale cellen toeneemt. Oedeemvorming treedt op door infiltratie van de submucosa met ontstekingscellen. Histamine, interferon en bradykinine spelen hierbij een rol.<em></em></p>
    <p><em>Differentiële diagnose</em></p>
    <ul>
        <li><strong>Acute</strong><strong>neusverstopping</strong>: veelal veroorzaakt door een acute rhinitis, al dan niet in samenhang met een sinusitis;</li>
        <li><strong>Acute</strong><strong>virale</strong><strong>rhinitis</strong>: een acute virale rhinitis (verkoudheid) is de meest voorkomende oorzaak van een acute neusverstopping. De incubatietijd is één tot drie dagen en de duur drie tot zeven dagen. Andere klachten zijn een pijnlijke keel, hoesten en algemene malaise. Koorts, een loopneus en conjunctivitis kunnen tevens optreden;</li>
        <li><strong>Corpus</strong><strong>alienum</strong>: bij kinderen kan een corpus alienum de oorzaak zijn van een acute neusverstopping. Na enige tijd kan een ontstekingsreactie optreden met een stinkende, bloederige of purulente afscheiding uit één neusgat;</li>
        <li><strong>Chronische en/of recidiverende verstopping</strong>;</li>
        <li>Allergische rhinitis: IgE-gemedieerde allergie voor inhalatieallergenen speelt hierbij een rol. Door contact met een allergeen ontstaat migratie van mestcellen, waarna er degranulatie plaatsvindt en histamine vrijkomt. Histamine zorgt voor oedeemvorming. Ook ontstaat er een niesreflex en stimulatie van klieren waardoor rinorroe (loopneus) optreedt;</li>
        <li>Hyperreactieve rhinitis: bij hyperreactiviteit veroorzaken aspecifieke niet-immunologische prikkels de rhinitis. Dergelijke prikkels wekken bij gezonde individuen geen of veel geringere neusklachten op;</li>
        <li>Anatomische afwijkingen van het neusseptum en conchahypertrofie;</li>
        <li>Neuspoliepen: een gesteelde uitzakking van ontstoken slijmvlies;</li>
        <li>Medicamenteuze rhinitis: dubbelzijdige neusverstopping ten gevolge van misbruik van decongestieve neusdruppels. Bij langer gebruik van decongestieve neusdruppels kan secundaire hyperemie en tachyfylaxie ontstaan;</li>
        <li>Acetylsalicylzuur: dit kan leiden tot een toename van neuspoliepen en neusobstructie;</li>
        <li>Atrofische rhinitis: de doorgankelijkheid van de neus is toegenomen, maar er bestaat wel een gevoel van neusobstructie;</li>
        <li>Maligne nasofaryngeale tumoren: ontstaan vanuit een papilloom, melanoom of lymfoom. Maligne tumoren veroorzaken veelal een neusverstopping en epistaxis en komen voornamelijk voor rond de leeftijd van 55 jaar.</li>
    </ul>
    <p><strong>Kansverdeling van diagnosen</strong></p>
    <p>Neusverstoppingen worden voornamelijk veroorzaakt door een bovenste luchtweginfectie. Soms is er sprake van een allergie. Andere oorzaken van een neusverstopping zijn minder voorkomend. Bij neonaten is er een grotere kans op een aangeboren afwijking en bij kinderen komt een corpus alienum relatief vaak voor. Een gewone verkoudheid wordt in tien tot veertig procent van de gevallen veroorzaakt door het<strong>rhinovirus</strong>. Tien tot twintig procent van de verkoudheden wordt veroorzaakt door het<strong>coronavirus</strong>en vijf tot twintig procent door het<strong>para-influenzavirus</strong>. Minder dan vijf procent van de verkoudheden wordt veroorzaakt door het RS-virus, adenovirus, influenzavirus, ECHO-virus of Coxsackievirus.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.3prqe8j39ocp.png" alt="Image: kix.3prqe8j39ocp" style="max-width: 100%; height: auto;" /></p>
    <p><strong>Einddiagnosen neusverstopping</strong>.<em>Bron: Tabel 15.2 uit Diagnostiek van alledaagse klachten door De Jongh e.a., p. 229, 4eeditie (2016).</em></p>
    <p><strong>Betekenis van de voorgeschiedenis</strong></p>
    <p>Tekenen van een atopische constitutie (constitutioneel eczeem, hooikoorts en astma) bij de patiënt of diens naaste familie maken een allergie waarschijnlijker.</p>
    <p><strong>Betekenis van de anamnese</strong></p>
    <p>Bij een acute neusverstopping is verkoudheid de meest waarschijnlijke diagnose. Intermitterende of chronische klachten maken een allergie of hyperreactiviteit waarschijnlijker. Een constante verstopping aan één kant is pathologisch.</p>
    <p>Bij kinderen kan een corpus alienum of choane atresie (een aangeboren afwijking waarbij de achterkant van de neus volledig dicht zit) de oorzaak van een eenzijdige neusverstopping zijn. Ook de omstandigheden waaronder de klachten optreden geven een aanwijzing voor de mogelijke oorzaak (stof, huisdieren, op het werk).</p>
    <p>Klachten van de ogen en/of jeuk maken een allergische oorzaak waarschijnlijk. Koorts duidt op een infectieuze oorzaak (virale rhinitis of sinusitis).</p>
    <p><strong>Betekenis van het lichamelijk onderzoek</strong></p>
    <ul>
        <li>Controleer de doorgankelijkheid van de neus aan beide zijden;</li>
        <li>Inspecteer de beide neusgaten en vergelijk beide kanten;</li>
        <li>Beoordeel de kleur en zwelling van het slijmvlies: een felrode kleur duidt op een infectie en bleekblauwe, livide kleur op een allergische rhinitis;</li>
        <li>Beoordeel de kleur en plaats van het secreet: pusafvloed onder de concha media duidt op een sinusitis;</li>
        <li>Let op de aanwezigheid van poliepen, andere tumoren of een corpus alienum.</li>
    </ul>
    <p>Bij vermoeden van een bacteriële infectie wordt tevens de keel geïnspecteerd. Let hierbij vooral op de aanwezigheid van een<em>postnasal drip</em>.</p>
    <p><strong>Betekenis van eenvoudig aanvullend onderzoek</strong><em></em></p>
    <p><em>Allergieonderzoek</em></p>
    <p>Bij het vermoeden van een allergische rhinitis kan aanvullend onderzoek worden verricht. Allereerst wordt een screeningtest voor diverse inhalatieallergenen aangevraagd. Als deze positief is, dan wordt een<strong>RAST-test</strong>gedaan op huisstofmijt en/of kat of hond. Huidpriktesten zijn een gelijkwaardig alternatief voor de RAST.</p>
    <p><strong>Betekenis van complex aanvullend onderzoek</strong><em></em></p>
    <p><em>Rhinomanometrie</em></p>
    <p>Met een rhinomanometrie kan de doorgankelijkheid van de neus worden gemeten. Deze meting geeft echter geen aanwijzingen voor een diagnose.</p>
    <p><em>CT- of MRI-scan</em></p>
    <p>Een CT-scan is bij verdenking op een chronische sinusitis een zinvol onderzoek. Een MRI wordt uitgevoerd bij verdenking op een tumor.</p>
    <section class="chapter-section">
        <h2 id="hoofdstuk-4-klinische-diagnostiek---jeuk-en-afscheiding-van-het-oor">Hoofdstuk 4: Klinische diagnostiek - Jeuk en afscheiding van het oor</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 18 uitDiagnostiek van alledaagse klachten door De Jongh e.a., 4eeditie (2016).<strong></em></strong></li>
    </ul>
    <p><strong>De klacht in de bevolking</strong></p>
    <p>Jeuk in de gehoorgang is een moeilijk bereikbare plaats om te krabben met de vingers, waardoor mensen hiervoor allerlei middelen gebruiken (pennen, paperclips of wattenstokjes). Dit kan leiden tot beschadiging van de gehoorgang wand, wat vervolgens weer de oorzaak kan zijn van een ontsteking. Het komt sporadisch voor dat het trommelvlies per ongeluk geperforeerd wordt.</p>
    <p>Afscheiding uit het oor met een onaangename geur duidt meestal op een bacteriële infectie. Wanneer oorsmeer (cerumen) de gehoorgang afsluit, kan dit klachten van gehoorverlies, oorsuizen of jeuk geven.</p>
    <p><strong>De eerste presentatie bij de dokter</strong></p>
    <p>Afscheiding uit het oor is een belangrijke reden voor patiënten om naar de huisarts te gaan, omdat ze geen afscheiding verwachten. Wanneer de afscheiding niet uit cerumen bestaat, kan de oorzaak zowel in de gehoorgang of in het middenoor liggen.</p>
    <p><strong>Pathofysiologie</strong></p>
    <p>De gehoorgang wordt op natuurlijke wijze beschermd tegen infecties en het binnendringen van stof en water. Dit gebeurt door de vetfilm en het bacteriostatische effect van het zure cerumen. De gehoorgang wordt gereinigd doordat afgestorven huidcellen zich naar lateraal verplaatsen en het cerumen meenemen, waardoor dit uiteindelijk uit de gehoorgang zal vallen. Mogelijk bevorderen kauwbewegingen een masserende werking waardoor het wordt verplaatst. Omdat de gehoorgang gewoon uit huid bestaat, kunnen alle huidaandoeningen ook in de gehoorgang voorkomen.</p>
    <p><strong>Differentiële diagnose</strong></p>
    <p>De volgende middenoorproblemen veroorzaken afscheiding uit het oor:</p>
    <ul>
        <li><strong>Otitis media acuta (OMA) met perforatie van het trommelvlies</strong>. Hierbij is het slijmvlies van het middenoor ontstoken. Door de vochtophoping ontstaat er druk op het trommelvlies met als gevolg lokale necrose, wat voor perforatie kan zorgen. De belangrijkste veroorzaker van otitis media acuta is een ventilatie- en drainage stoornis van de buis van Eustachius, in combinatie met een bovenste luchtweginfectie;</li>
        <li><strong>Chronische otitis media</strong>.Dit is een chronische slijmvliesontsteking van het middenoor, die zich presenteert als otorroe via een trommelvliesperforatie. Een belangrijke oorzaak is een disfunctie van de buis van Eustachius. Chronische otitis media kan voorkomen met of zonder cholesteatoom;</li>
        <li>Gemaskeerde mastoïditis is een otorroe die langer dan vier weken aanhoudt, maar zonder verschijnselen van mastoïditis. Door de ontsteking kunnen blijvende restverschijnselen optreden, zoals gehoorverlies door een trommelvliesperforatie, aantasting van de gehoorbeenketen en verlittekening of verkalking van het trommelvlies;</li>
        <li><strong>Chronische otitis media cholesteatoma</strong>. Dit is een zeldzame, maar bedreigende aandoening. Cholesteatoom is een laagsgewijs opgebouwde massa van keratine, afkomstig van huidepitheel van het trommelvlies. Deze groeit in het middenoor of mastoïd. Het onderscheid met een chronische otitis media is moeilijk.</li>
    </ul>
    <p>Complicaties komen vooral voor bij chronische otitis media. Alarmsymptomen zijn:</p>
    <ul>
        <li>Facialisparese door erosie (aanvreting) van het benige kanaal van de zenuw;</li>
        <li>Hevige duizeligheid, misselijkheid, braken, nystagmus en snel progressief gehoorverlies kunnen wijzen op een labyrinthitis. Deze kan ontstaan door toxinen uit het ontstekingsproces;</li>
        <li>Verschijnselen van meningitis of intracraniële drukverhoging. Let vooral op mogelijke aanwezigheid van een hersenabces, epiduraal abces of subduraal abces.</li>
    </ul>
    <p>De volgende problemen van het uitwendig oor veroorzaken afscheiding uit het oor:</p>
    <ul>
        <li><strong>Otitis externa op basis van een bacteriële of schimmelinfectie</strong>. Dit is een diffuse ontsteking van de huid van de gehoorgang, gepaard gaand met pijn, zwelling, jeuk of afscheiding. Het ontstaat door verandering van het lokale zure milieu in de gehoorgang, met als gevolg een verandering van de plaatselijke bacteriële flora. Er is een duidelijke relatie met zwemmen. Verder kan het ontstaan door oorpeuteren en apparaten in de gehoorgang, of door zeep en shampoo;</li>
        <li><strong>Otitis externa op basis van eczeem</strong>. Hierbij is er sprake van een ontstekingsreactie van de dermis en epidermis die gepaard gaat met vochtontwikkeling. Het kan ontstaan door een contactallergie of in het kader van de gegeneraliseerde huidaandoening eczeem;</li>
        <li><strong>Otitis externa maligna</strong>. Dit is een zeldzame, maar zeer bedreigende aandoening, waarbij de infectie zorgt voor destructie van bot en kaakbeen. Deze invasieve infectie wordt veroorzaakt door<em>Pseudomonas aeruginosa</em>. Het gaat gepaard met hevige pijn, algemeen ziek zijn en zwelling rond het oor. Deze aandoening komt het meest voor bij diabetici en patiënten met een verminderde weerstand;</li>
        <li><strong>Overmatig cerumen</strong>. Dit is geen afwijking, maar bij veel cerumen kunnen patiënten dit ervaren als afscheiding.</li>
    </ul>
    <p><em>Differentiële diagnose van jeuk</em></p>
    <p>Jeuk in het oor (al dan niet met afscheiding) kan door de volgende aandoeningen worden veroorzaakt:</p>
    <ul>
        <li><strong>Otitis externa op basis van een bacteriële infectie of op basis van eczeem.</strong>Deze aandoeningen zijn al eerder besproken. Eczeem wordt gekenmerkt door jeuk, maar afscheiding kan ontbreken. Door jeuk gaan mensen krabben, waardoor infecties kunnen ontstaan;</li>
        <li><strong>Otitis externa op basis van een schimmelinfectie (dermatomycose)</strong>. Dit is een ontstekingsreactie van de huid veroorzaakt door een schimmel of gist. Als de otitis externa lang bestaat, is de kans op een schimmelinfectie groter;</li>
        <li><strong>Seborroïsch eczeem, bijvoorbeeld psoriasis</strong>. Hierbij is er een eczeemachtige ontstekingsreactie die zich vanuit de follikels ontwikkelt en uitbreidt.</li>
    </ul>
    <p><strong>Kansverdeling van diagnosen</strong></p>
    <p>Afscheiding uit het oor blijkt even vaak te berusten op otitis externa als op otitis media acuta. Tussen de 0-15 jaar is er meer kans op een otitis media acuta. Daarna wordt de kans op een otitis externa groter. In de zomer komt vaker otitis externa voor, in de winter otitis media acuta. Otitis media acuta komt vaak tijdens een kinderziekte of een bovenste luchtweginfectie voor. Een secundaire otitis media acuta ontstaat als de gehoorgang geïnfecteerd is door de purulente afscheiding van een otitis media.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.6v6uuq63hmao.png" alt="Image: kix.6v6uuq63hmao" style="max-width: 100%; height: auto;" /></p>
    <p><strong>Einddiagnosen uitscheiding oor</strong>.<em>Bron: Tabel 18.1 uit Diagnostiek van alledaagse klachten door De Jongh e.a., p. 272, 4eeditie (2016).</em></p>
    <p><strong>Betekenis van de anamnese</strong></p>
    <p>Naarmate de klachten langer duren, wordt de kans op gehoorgang problemen groter. Een otitis media duurt meestal minder lang. Belangrijke vragen om te stellen zijn:</p>
    <ul>
        <li><em>Hoe lang bestaan de klachten?</em></li>
        <li><em>Zijn er klachten die passen bij een bovenste luchtweginfectie (hoesten, keelpijn en neusverkoudheid)?</em>Bij klachten van een bovenste luchtweginfectie is er vaker sprake van een otitis media;</li>
        <li><em>Was er pijn in het oor voor er afscheiding kwam en verdween deze met het optreden van afscheiding?</em>Als er pijn in het oor was voor er afscheiding kwam, en als de pijn weer verdween met het optreden van de afscheiding, is de kans op een otitis media met trommelvliesperforatie waarschijnlijk;</li>
        <li><em>Is er koorts?</em>Koorts wijst ook in de richting van een otitis media. Een bovenste luchtweginfectie in combinatie met koorts gaat vaak samen met een otitis media;</li>
        <li><em>Is er pijn, gehoorverlies of duizeligheid?</em>Pijn, duizeligheid en gehoorverlies kunnen wijzen op een chronisch beloop met complicaties;</li>
        <li><em>Heeft de patiënt gezwommen voordat hij klachten kreeg?</em>Als de patiënt heeft gezwommen voordat hij klachten kreeg, wijst dit in de richting van een otitis media;</li>
        <li><em>Is de jeuk het grootste probleem?</em>Als de jeuk het grootste probleem is, dan wijst dit in de richting van een otitis media;</li>
        <li><em>Is er ook jeuk op andere plaatsen van het lichaam?</em>Als er ook jeuk op andere plaatsen van het lichaam is, dan kan de jeuk van het oor onderdeel zijn van een gegeneraliseerde huidaandoening.</li>
    </ul>
    <p>Zie de volgende tabellen voor factoren die helpen bij het onderscheiden van otitis media en otitis externa.</p>
    <p><strong>Betekenis van het lichamelijk onderzoek</strong></p>
    <p>Het lichamelijk onderzoek bestaat uit inspectie en otoscopie. Meestal is er aan het uitwendig oor geen afwijking te zien. Wanneer tractie aan het oor voor een otoscopie pijnlijk is, wijst het op een otitis externa. Beoordeling van het trommelvlies is nodig om iets te kunnen zeggen over het middenoor.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.c77xlyf6fbwa.png" alt="Image: kix.c77xlyf6fbwa" style="max-width: 100%; height: auto;" /></p>
    <p><strong>Oorzaken van afscheiding/jeuk uit het oor</strong>.<em>Bron: Tabel 18.2 en 18.3 uit Diagnostiek van alledaagse klachten door De Jongh e.a., p. 273, 4eeditie (2016).</em></p>
    <p>Aanvullend onderzoek is meestal niet nodig, omdat anamnese en lichamelijk onderzoek voldoende informatie geven. De opname volgens Schüller is een klassieke röntgenfoto van het oor. Bij een mastoïditis zal dit onderzoek afwijkend zijn. Er is dan een diffuse sluiering van het mastoïd en insmelting van de beenbalkjes te zien. Schüller-opname wordt eigenlijk niet meer gebruikt, omdat een CT-scan meer informatie geeft en nauwkeuriger is.</p>
    <p><strong>Samenvatting</strong></p>
    <p>Klachten van jeuk en uitvloed van het oor berusten meestal op een ontsteking. Het is van belang te kunnen differentiëren of deze ontsteking van het middenoor of de gehoorgang uitgaat. Ligt de oorzaak in een ontsteking van het middenoor, dan bestaat er een perforatie van het trommelvlies. Een ontsteking van de gehoorgang is in wezen een dermatologische aandoening, waartoe ook eczeem en psoriasis behoren. Een ontsteking van het middenoor zal vaker tot complicaties leiden.</p>
    <section class="chapter-section">
        <h2 id="hoofdstuk-5-klinische-diagnostiek---oorpijn">Hoofdstuk 5: Klinische diagnostiek - Oorpijn</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 19 uitDiagnostiek van alledaagse klachten door De Jongh e.a., 4eeditie (2016).<strong></em></strong></li>
    </ul>
    <p><strong>De klacht in de bevolking</strong></p>
    <p>Behalve over oorpijn, wordt er vaak geklaagd over een verminderd gehoor, keelpijn en afscheiding uit het oor.</p>
    <p><strong>De eerste presentatie bij de dokter</strong></p>
    <p>Vooral kinderen komen op het spreekuur met oorpijn als klacht. Iets meer vrouwen dan mannen gaan met oorpijn naar de huisarts. Als ouders eenmaal met het verschijnsel van een middenoorontsteking bij hun kind bekend zijn, gaan zij minder vaak naar de huisarts omdat zij zelf symptomatische behandeling toepassen.</p>
    <p><strong>Pathofysiologie en differentiële diagnose</strong><em></em></p>
    <p><em>Acute otitis media<strong></em></strong></p>
    <p>Otitis media acuta is een aandoening van het middenoor en de symptomen zijn een acuut begin, malaise, koorts, oorpijn, loopoor en een rood en/of soms bomberend trommelvlies. Meestal zijn de klachten binnen drie dagen verdwenen. Recidieven kunnen ontstaan omdat sommige micro-organismen zich in het middenoor nestelen. Een otitis media acuta komt vaker voor bij kinderen omdat de tuba bij jonge kinderen vrijwel parallel aan de schedelbasis loopt en kinderen een grotere infectiegevoeligheid hebben.</p>
    <p>De meest voorkomende verwekker van otitis media acuta is de pneumokok. Twee zeldzame, maar gevaarlijke complicaties van een otitis media acuta zijn meningitis en een ontsteking van het mastoïd (mastoïditis).</p>
    <p><em>Otitis media met effusie</em></p>
    <p>Otitis media met effusie (<strong>OME</strong>) is een aandoening van het middenoor. Hierbij is sprake van vloeistof achter een gesloten trommelvlies, zonder tekenen van een acute infectie. Meestal is er geen pijn.</p>
    <p><em>Myringitis</em></p>
    <p>Myringitis is een ontsteking van alleen het trommelvlies. Het valt onder de aandoeningen van het middenoor.</p>
    <p><em>Lawaaitrauma</em></p>
    <p>Lawaaitrauma is ook een aandoening van het middenoor. Bovenmatig geluid kan leiden tot luxatie of fractuur van de gehoorbeentjesketen. Vaak treedt ook een trommelvliesperforatie op.</p>
    <p><em>Druktrauma (barotrauma)</em></p>
    <p>Druktrauma is een aandoening van het middenoor waarbij er een onderdruk in het middenoor is. Hierdoor treedt er exsudaat op, wat kan zorgen voor pijn.</p>
    <p><em>Otitis externa</em></p>
    <p><strong>Otitis externa</strong>is een aandoening van de gehoorgang. Hierbij is het zure milieu in de gehoorgang meestal verstoord.</p>
    <p><em>Furunkel (steenpuist)</em></p>
    <p>Een furunkel is een ontsteking van een haarzakje gelegen in de gehoorgang, veroorzaakt door een huidbacterie. De huidadnexen zitten alleen in het laterale gedeelte van de gehoorgang. Na enige dagen breekt de furunkel door en verdwijnt de pijn.</p>
    <p><em>Corpus alienum</em></p>
    <p>Een insect of voorwerp (zoals een kraal) kunnen in de gehoorgang terechtkomen.</p>
    <p><em>Perichondritis</em></p>
    <p>Perichondritis is een aandoening van de oorschelp. Het kan optreden na een trauma of door een infectie.</p>
    <p><em>Herpes zoster</em></p>
    <p>Herpes zoster is een huidaandoening die zowel in de gehoorgang als in de oorschelp kan voorkomen.</p>
    <p><em>Gerefereerde oorpijn</em></p>
    <p>Wanneer er geen afwijkingen worden gevonden aan de oorschelp en er geen doofheid is en de pijnklachten aanhouden, kan er sprake zijn van<strong>gerefereerde oorpijn</strong>. De gerefereerde oorpijn ligt dan ten grondslag aan een aandoening elders in het hoofd-halsgebied die als het ware uitstraalt naar het oor.</p>
    <p><em>Cariës</em></p>
    <p>Cariës ontstaat door bacteriën (tandplak) die het tandglazuur aantasten. Er ontstaan secundair periapicale infecties van de gebitselementen, die zich via de open tandwortel kanalen in de bloedbaan kunnen verspreiden. Ontsteking van de pulpa geeft uitstralende pijn naar het oor.</p>
    <p><em>Kaakproblemen (temporomandibulaire disfunctie of syndroom van Costen)</em></p>
    <p>Retropositie van het kaakkopje, gepaard gaand met mandibulaire overbeet, zou compressie van de chorda tympani of n. auriculotemporalis veroorzaken. Hierdoor zou de buis van Eustachius geïrriteerd raken met als gevolg veranderingen van de druk in het middenoor. Dat kan weer leiden tot oorklachten. Een jonge patiënt zonder koorts of oorafwijkingen bij otoscopie die alleen klaagt over oorpijn, kan bijvoorbeeld last hebben van temporomandibulaire disfunctie doordat diegene tijdens het slapen de kaken op elkaar klemt, waardoor irritatie van de buis van Eustachius en oorpijn ontstaat.</p>
    <p><strong>Betekenis van de voorgeschiedenis</strong></p>
    <p>Roken in het gezin is een risicofactor voor het ontstaan van een bovenste luchtweginfectie. Voor een otitis externa predisponeren een nauwe gehoorgang, eczeem, psoriasis en veel manipuleren aan de gehoorgang. Duiken of vliegen met een bovenste luchtweginfectie vergroot de kans op het ontstaan van oorpijn.</p>
    <p><strong>Betekenis van het lichamelijk onderzoek</strong></p>
    <p>Wanneer er bij inspectie pus in de gehoorgang ligt bij een intact trommelvlies, ligt de diagnose ‘ontsteking van huidadnexen’ voor de hand. Als het trommelvlies niet te beoordelen is door pus, is er sprake van een otitis media acuta of otitis externa.<strong></strong>Bij trauma door druk is er vaak perforatie van het trommelvlies met een driehoekige vorm.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.rsraq4f31ew7.png" alt="Image: kix.rsraq4f31ew7" style="max-width: 100%; height: auto;" /></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.t0ptcao0qlk6.png" alt="Image: kix.t0ptcao0qlk6" style="max-width: 100%; height: auto;" /></p>
    <p><strong>Oorzaken en einddiagnosen oorpijn</strong>.<em>Bron: Tabel 19.1 en 19.2 uit Diagnostiek van alledaagse klachten door De Jongh e.a., p. 282 en p. 287, 4eeditie (2016).</em></p>
    <section class="chapter-section">
        <h2 id="hoofdstuk-6-klinische-diagnostiek---stemklachten">Hoofdstuk 6: Klinische diagnostiek - Stemklachten</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 20 uitDiagnostiek van alledaagse klachten door De Jongh e.a., 4eeditie (2016).<strong></em></strong></li>
    </ul>
    <p><strong>Inleiding</strong></p>
    <p>Een van de definities van stemklachten is een afwijkende klank van het stemgeluid en dit wordt ook wel schorheid of heesheid genoemd in de volksmond. Een andere benaming voor stemklachten is<strong>dysfonie</strong>. Er wordt gesproken van<strong>afonie</strong>als er helemaal geen klank meer aanwezig is.</p>
    <p><strong>De eerste presentatie bij de dokter</strong></p>
    <p>Het blijkt dat er zeven per duizend patiënten per jaar de huisarts consulteren in verband met klachten over hun stem. Het is opvallend dat jongens tussen de vijf en veertien jaar vaker de huisarts bezoeken voor deze klachten dan meisjes uit dezelfde leeftijdsgroep. Een mogelijke oorzaak van deze stemklachten is het ‘schreeuwgedrag’ van jongens van die leeftijd. Waarom er meer vrouwen zijn tussen de 15 en 24 jaar met stemklachten, is nog onduidelijk.</p>
    <p><strong>Pathofysiologie en differentiële diagnose</strong></p>
    <p>Onderstaand een figuur van de anatomie van de larynx.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.iytfi86z3xua.png" alt="Image: kix.iytfi86z3xua" style="max-width: 100%; height: auto;" /></p>
    <p><strong>Anatomie van de larynx</strong>.<em>Bron: Figuur 21.2 uit Diagnostiek van alledaagse klachten door De Jongh e.a., p. 305, 4eeditie (2016).</em></p>
    <p>Stemgeluid komt tot stand wanneer in de larynx geadduceerde stembanden door lucht tijdens de uitademing in trilling worden gebracht.</p>
    <p>Zie ook de figuur hieronder:</p>
    <ul>
        <li>Linkerafbeelding: tijdens inspiratie;</li>
        <li>Rechterafbeelding: bij foneren (geluid produceren).</li>
    </ul>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.z369on63puqk.png" alt="Image: kix.z369on63puqk" style="max-width: 100%; height: auto;" /></p>
    <p><strong>Stembanden tijdens ademhaling en geluidproductie</strong>.<em>Bron: Figuur 21.3 uit Diagnostiek van alledaagse klachten door De Jongh e.a., p. 305, 4eeditie (2016).</em></p>
    <p>De hoogte van de stem wordt bepaald door de frequentie van de trillingen. Van bovenaf bekeken hebben beide stembanden (<strong>glottis</strong>) een V-vormige structuur. Voor een goede stemgeving is een spanningsevenwicht nodig tussen de spieren in en rondom de larynx en de ademdruk tijdens het spreken. De ademdruk is de wisselwerking tussen de supra- en subglottische druk. Tijdens inspiratie worden de stembanden geopend. Tijdens hoesten, slikken en spreken zijn de stembanden gesloten.</p>
    <p><strong>Oorzaken van heesheid</strong></p>
    <p>De meest voorkomende oorzaken bij stemklachten zijn weergegeven in de volgende tabel en zullen hieronder worden besproken.</p>
    <p><em>Stemklachten zonder organische afwijking</em></p>
    <p>Bij functionele heesheid worden er geen organische afwijkingen gevonden bij onderzoek van de larynx en stembanden. Het kan dan gaan om een uit het evenwicht geraakt gebruik van de stem. De patiënt is dan de natuurlijke beheersing over de stem kwijt. Soms komt afonie voor als conversieverschijnsel. Het kan ook veroorzaakt worden door het compenseren van een onderliggend organisch probleem. Hierbij kun je denken aan blijvend verkeerd stemgebruik na een laryngitis. Bovendien kunnen emoties ook verkeerd stemgebruik veroorzaken.</p>
    <p><em>Organische oorzaken van stemklachten</em></p>
    <p>Organische oorzaken kunnen komen door een stoornis in de beweeglijkheid of in het trillingspatroon van de stembanden, zoals bij stembandverlamming. De stembanden kunnen hierdoor niet vrijuit symmetrisch trillen. Het kan ook komen door oneffenheden op de stembanden.</p>
    <p><em>Slijmvliesafwijkingen van de larynx</em></p>
    <p>De stembanden zijn een onderdeel van de larynx. Bij een<strong>acute laryngitis</strong>is er sprake van irritatie en infectie van de mucosa, vooral als onderdeel van een<strong>bovenste luchtweginfectie.</strong></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.oi1ce8mr9f8e.png" alt="Image: kix.oi1ce8mr9f8e" style="max-width: 100%; height: auto;" /></p>
    <p><strong>Oorzaken heesheid</strong>.<em>Bron: Tabel 21.1 uit Diagnostiek van alledaagse klachten door De Jongh e.a., p. 306, 4eeditie (2016).</em></p>
    <p>Bij een<strong>chronische laryngitis</strong>is er sprake van:</p>
    <ul>
        <li>Aspecifieke afwijkingen van het slijmvlies van de larynx, vaak gerelateerd aan<strong>roken</strong>;</li>
        <li>Het werken met chemische stoffen;</li>
        <li>Reflux;</li>
        <li>Chronische rhinosinusitis als onderdeel van een bovenste luchtweginfectie;</li>
        <li>Chronisch alcoholmisbruik;</li>
        <li>Langdurig verkeerd gebruik van de stem.</li>
    </ul>
    <p>Bij een<strong>gastro-oesofageale reflux</strong>met gastro-faryngeale reflux:</p>
    <ul>
        <li>Pathologische reflux van maagzuur tot in de farynx treedt op;</li>
        <li>Rood aspect van laryngeale slijmvlies;</li>
        <li>Gepaard met keelschrapen, niet-productieve hoest, zuurbranden, globusgevoel en heesheid.</li>
    </ul>
    <p>Bij<strong>reinke-oedeem</strong>zijn nagenoeg altijd beide<strong></strong>stembanden sterk gezwollen. De kleur is doorgaans grijs. Het komt vrijwel alleen voor bij<strong>forse rokers</strong>. Het veroorzaakt bovendien een lage stem.</p>
    <p>Ten gevolge van<strong>intubatie</strong>en een<strong>laryngoscopie</strong>kan een arytenoïdluxatie of stemband granuloom optreden. Daarnaast kunnen<strong></strong>inhalatie medicamenten<strong></strong>zoals pulmonale sprays met corticosteroïden een<strong>candida-infectie</strong>geven.</p>
    <p><em>Afwijkingen van de stembanden zelf</em></p>
    <p><strong>Stembandnoduli</strong>worden ook wel zangers- of schreeuwers noduli genoemd. Het zijn zwellingen op de grens van het voorste en middelste derde deel van meestal beide stembanden. Vaak zijn ze symmetrisch van aspect. De oorzaak is niet helemaal duidelijk, maar verkeerd stemgebruik en overbelasting spelen een belangrijke rol.</p>
    <p><strong>Poliepen</strong>op de stemband zijn meestal<strong>unilaterale zwellingen</strong>op de stemplooi met brede basis of met een steel gefixeerd. Ze zijn meestal gelokaliseerd in het voorste deel van de stemplooi. Het oppervlak is<strong>glad</strong>. Poliepen komen vooral voor vanaf de puberteit tot op hoge leeftijd, maar het is het meest voorkomend tussen de twintig en vijftig jaar. Het komt vaker voor bij mannen dan bij vrouwen. Een van de belangrijkste oorzaken is<strong>luid schreeuwen</strong>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.mgyy6kgurfi1.png" alt="Image: kix.mgyy6kgurfi1" style="max-width: 100%; height: auto;" /></p>
    <p><strong>Indirecte laryngoscopie: chronische laryngitis (linksboven), stembandknobbels (rechtsboven), stembandpoliep (rechtsonder), reinke-oedeem (linksonder)</strong>.<em>Bron: Figuur 21.4-21.7 uit Diagnostiek van alledaagse klachten door De Jongh e.a., p. 307, 4eeditie (2016).</em>Op het tentamen worden soms deze afbeeldingen gegeven en moet je kunnen herkennen uit het plaatje welke diagnose erbij hoort.</p>
    <p><strong>Cysten</strong>zijn intra-epitheliale of submuceus gelegen zwellingen in de stembanden, ze schemeren bleekwit door. Ze kunnen in aanleg aanwezig zijn (epidermoïd cyste) of geleidelijk ontstaan zijn door ophoping van vocht (<strong>retentiecyste</strong>).</p>
    <p>Een<strong>contactulcus</strong>is een ringvormige afwijking met een lichte ontstekingscomponent aan de mediale zijde van een van de stembanden, ter hoogte van het<strong>arytenoïd</strong>. Het ontstaat door een afwijking aan de andere zijde van de stemband. Een aantal factoren voor het ontstaan zijn:</p>
    <ul>
        <li>Verkeerd stemgebruik;</li>
        <li>Gastrofaryngeale reflux;</li>
        <li>Roken.</li>
    </ul>
    <p>Een<strong>larynxpapilloom</strong>ontstaat waarschijnlijk op basis van een<strong>HPV-type 6 of 11</strong>. Het heeft een<strong>weke consistentie</strong>en komt vaak voor op verschillende plaatsen in de larynx. Het is zeer zeldzaam en treedt het meest op tussen de twintig en veertig jaar. Het kent een typisch beeld:</p>
    <ul>
        <li>Wratachtige trosjes, vooral op de ware stembanden;</li>
        <li>Het kan leiden tot<strong>ademwegobstructie</strong>.</li>
    </ul>
    <p><strong>Granulomen</strong>zijn licht hyperemische, gelobde zwellingen op het dorsale gedeelte van de stembanden. Ze kunnen zowel enkel- als dubbelzijdig voorkomen. Het intubatiegranuloom komt het meest voor.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.gbzmx2rgag49.png" alt="Image: kix.gbzmx2rgag49" style="max-width: 100%; height: auto;" /></p>
    <p><strong>Indirecte laryngoscopie: contactgranuloom (links), larynxpapilloom (rechts)</strong>.<em>Bron: Figuur 21.8-21.9 uit Diagnostiek van alledaagse klachten door De Jongh e.a., p. 308, 4eeditie (2016).</em></p>
    <p>Van alle<strong>larynxcarcinomen</strong>gaat 64 procent uit van de stembanden (glottis), 32 procent vanuit de supraglottis en twee procent vanuit de subglottica. Bij een glottisch larynxcarcinoom is vrijwel altijd<strong>heesheid</strong>het eerste symptoom. Keelpijn kan aanwezig zijn, dit straalt uit naar het oor<strong></strong>als uiting van<strong>gerefereerde oorpijn</strong>.<strong>Slikklachten</strong>komen ook weleens voor bij een larynxcarcinoom. Bij het<strong>supraglottisch larynxcarcinoom</strong>is een globusgevoel<strong></strong>of een kliermetastase<strong></strong>in de hals het eerste teken. Bij het<strong>subglottica carcinoom</strong>staat hoesten<strong></strong>ofbenauwdheid<strong></strong>op de voorgrond.</p>
    <p>Het larynxcarcinoom heeft geen karakteristiek aspect; het kan zich bijvoorbeeld uiten in hyperkeratose, maar ook als een ulceratieve afwijking.<strong>Biopsie</strong>geeft de diagnose.</p>
    <p>De belangrijkste<strong>risicofactoren</strong>zijn:</p>
    <ul>
        <li>Veel roken;</li>
        <li>Overmatig alcoholgebruik.</li>
    </ul>
    <p>Een<strong>larynx verlamming</strong>ontstaat door een parese van de nervus laryngeus recurrens of de nervus laryngeus superior. De<strong>n. laryngeus recurrens</strong>innerveert alle intrinsieke larynxspieren behalve de m. cricothyroideus die door de<strong>n. laryngeus superior</strong>geïnnerveerd wordt.Beide zenuwen zijn takken van de<strong>nervus</strong><strong>vagus</strong>. Tumoren kunnen als eerste symptoom paralyse van de n. recurrens veroorzaken. De halfzijdige uitval is een beruchte complicatie na strumectomie (schildklierverwijdering). Een parese van uitsluitend de n. laryngeus superior veroorzaakt geen stembandstilstand, maar door<strong>uitval van de m. cricothyroideus</strong>ontstaat een tonusverlies van de betreffende stemband. Deze patiënten klagen dat ze de hoge tonen niet meer kunnen halen en geen lange zinnen kunnen uitspreken op één adem.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.2m7rly123gig.png" alt="Image: kix.2m7rly123gig" style="max-width: 100%; height: auto;" /></p>
    <p><strong>Indirecte laryngoscopie: klein carcinoom van de linker ware stemplooi (linkerfiguur) en groot larynxcarcinoom links (rechterfiguur)</strong>.<em>Bron: Figuur 21.8-21.9 uit Diagnostiek van alledaagse klachten door De Jongh e.a., p. 308, 4eeditie (2016).</em></p>
    <p>Bij uitval van de n. vagus of de n. recurrens bepaalt vooral de mogelijkheid van stembandsluiting tijdens fonatie de heesheid. Bij een unilaterale uitval kan de goed functionerende stemband<strong>compensatoir stembandsluiting</strong>opleveren.</p>
    <p>De mogelijkheid om tot sluiting te komen houdt verband met de positie van de stilstaande stemband zoals mediaan, intermediaan, paramediaan of lateraal. Stembandsluiting is lastiger naarmate de stemband in een meer laterale positie stilstaat. Indien de stembanden in<strong>paramediane stand</strong>staan, zijn ze bijna dicht en is de stembandstilstand dubbelzijdig.<strong>Dyspneu</strong>en<strong>stridor</strong>staan dan meer op de voorgrond en de stem kan vrijwel normaal klinken. Er is weinig stemgeluid mogelijk indien de stembanden meer in<strong>laterale positie</strong>staan. De patiënt kan tijdens het hoesten de stembanden niet sluiten waardoor er kans is op verslikken.</p>
    <p>Bij de ziekte van Parkinson, ALS, MS en myasthenia gravis kunnen tremoren van de stembanden voorkomen.</p>
    <p><strong>Kansverdeling van diagnosen, invloed van leeftijd en geslacht</strong></p>
    <p>De klacht heesheid is meestal onderdeel van een luchtweginfectie die vanzelf geneest. Chronisch recidiverende heesheid komt bijna altijd door benigne vormafwijkingen van de stembanden, in het bijzonder stembandknobbeltjes.</p>
    <p>De incidentie van larynxcarcinoom is vijf op honderdduizend. Dit betekent dat er circa zevenhonderd nieuwe gevallen per jaar zijn. Een huisarts ziet eenmaal in de acht jaar een patiënt met een larynxcarcinoom:</p>
    <ul>
        <li>De ziekte treedt vooral op tussen het vijftigste en zeventigste levensjaar;</li>
        <li>Het komt vaker voor bij mannen dan bij vrouwen (7:1);</li>
        <li>Bij heesheid van patiënten die langer dan drie weken duurt, dient een<strong>laryngoscopie</strong>plaats te vinden om een larynxcarcinoom uit te sluiten. Dit advies is niet leeftijdsafhankelijk.</li>
    </ul>
    <p>Bij de meeste patiënten die de huisarts bezoeken met klachten van recent ontstane heesheid, wordt een<strong>virale laryngitis</strong>of geen diagnose gesteld zonder dat de larynx wordt bekeken. Wanneer de heesheid na twee tot drie weken over is, lijkt de hypothese correct geweest te zijn zonder dat de stembanden geïnspecteerd zijn. Heesheid heeft bij kinderen<strong></strong>vaak te maken met schreeuwgedrag. Bij 23 procent van de kinderen met heesheid worden stembandknobbeltjes gevonden. Zeldzamere oorzaken bij kinderen zijn het juveniele larynxpapilloom en congenitale afwijkingen, zoals<strong>larynx web.</strong>Reinke-oedeem wordt vaak gezien bij vrouwen tussen de veertig en zestig jaar in combinatie met roken. Vrouwen hebben kortere stembanden en dus meer last hiervan.</p>
    <p>Chronische laryngitis komt meer voor op wat oudere leeftijd, ook vooral veroorzaakt door alcoholgebruik en/of roken. Bij mannen in de zesde en zevende levensdecade komt het larynxcarcinoom frequent voor als oorzaak van heesheid.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.2ezccq75d93r.png" alt="Image: kix.2ezccq75d93r" style="max-width: 100%; height: auto;" /></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.d2432vnk55b2.png" alt="Image: kix.d2432vnk55b2" style="max-width: 100%; height: auto;" /></p>
    <p><strong>Einddiagnosen en beïnvloedende factoren heesheid</strong>.<em>Bron: Tabel 21.2 en 21.3 uit Diagnostiek van alledaagse klachten door De Jongh e.a., p. 310 en p. 311, 4eeditie (2016).</em></p>
    <p><strong>Betekenis van de anamnese</strong></p>
    <p>Heesheid is vaak het gevolg van een virale infectie van de bovenste luchtwegen. Men vraagt daarom naar: hoesten, koorts, keelpijn, rhinitis en rhinosinusitis. Een langer dan<strong>drie weken</strong>bestaande heesheid is een alarmsymptoom voor het larynxcarcinoom.</p>
    <p>Andere alarmsymptomen zijn een stemstoornis die:</p>
    <ul>
        <li>Langer dan drie weken bestaat;</li>
        <li>In combinatie met pijn uitstralend naar<strong>oor</strong>;</li>
        <li>In combinatie met<strong>hemoptoë</strong>;</li>
        <li>In combinatie met slikklachten;</li>
        <li>Bij een persoon ouder dan 35 jaar.</li>
    </ul>
    <p><strong>Betekenis van het lichamelijk onderzoek</strong></p>
    <p>Bij verdenking op een bovenste luchtweginfectie inspecteert men de neus en de mond-keelholte. Bij vergrote lymfeklieren in de hals is een<strong>infectieuze etiologie</strong>zeer waarschijnlijk. Vergrote lymfeklieren in de hals bij ouderen zouden ook kunnen wijzen op een maligniteit.</p>
    <p><strong>Betekenis van eenvoudig aanvullend onderzoek</strong></p>
    <p>De beoordeling van de stembanden kan gedaan worden middels indirecte of directe laryngoscopie.</p>
    <p><em>Indirecte laryngoscopie</em></p>
    <p>Indirecte laryngoscopie kan vorm- en bewegingsafwijkingen opsporen.</p>
    <p><em>Directe laryngoscopie</em></p>
    <p>Voor de directe laryngoscopie gebruikt men een<strong>fiber endoscoop</strong>. Deze wordt via de neus in de farynx geleid. Narcose is niet nodig. Het grote voordeel is dat er rustig gekeken kan worden zonder het opwekken van een wurgreflex.  Slikstoornissen kunnen ook goed opgespoord worden. De kans is groot op een slikstoornis als de sinus piriformis gevuld is met slijm of speeksel. Indien dit onderzoek onvoldoende is, kan er nog geïnspecteerd worden onder algehele narcose met een starre buis.<strong></strong></p>
    <p><strong>Betekenis van complex aanvullend onderzoek</strong></p>
    <p>Bij<strong>laryngostroboscopie</strong>wordt het trillingspatroon van de stemband mucosa en glottissluiting beoordeeld met een stroboscoop. Kleine laesies van de stemplooi mucosa worden ook zichtbaar. Indien er afwijkingen te zien zijn in de vorm van erytheem, dan is een proefbehandeling met een protonpompremmer geïndiceerd. Indien de stemklachten en erytheem verdwijnen, dan is<strong>reflux</strong>als oorzaak zeer waarschijnlijk.</p>
    <p>Een CT-scan wordt gebruikt voor<strong>stadiëring</strong>van tumoren in het hoofd-halsgebied. Het belangrijkste doel is het bepalen van de optimale behandelingsstrategie en prognose. Echter, het gebied boven het hyoïd geeft meestal zoveel<strong>stralingsproblemen</strong>dat men de voorkeur geeft aan een MRI. Deze kan ook gebruikt worden voor stadiëring.<strong></strong>De maligniteit dient uiteindelijk te worden vastgesteld door een scopie met een<strong></strong>biopt.</p>
    <section class="chapter-section">
        <h2 id="hoofdstuk-7-klinische-epidemiologie---diagnostiek">Hoofdstuk 7: Klinische epidemiologie - Diagnostiek</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 8 uit Clinical epidemiology door Fletcher e.a., 5eeditie (2012).<strong></em></strong></li>
    </ul>
    <p><strong>Vereenvoudigde data</strong></p>
    <p>Artsen zetten de uitkomsten van diagnostische testen vaak om naar eenvoudigere data, om de data zo te kunnen<strong>gebruiken in de praktijk</strong>. Vaak worden de data omgezet in dichotome waarden, bijvoorbeeld het wel of niet aanwezig zijn van de ziekte.</p>
    <p><strong>Nauwkeurigheid van diagnostische testen</strong></p>
    <p>Vaak kunnen artsen niet met zekerheid een diagnose stellen. Een test kan positief zijn of negatief en de ziekte is aanwezig of afwezig. Er zijn vier mogelijke testresultaten:<strong>terecht positief, fout positief, terecht negatief</strong>en<strong>fout</strong><strong>negatief</strong>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.te60t3j5zkl3.png" alt="Image: kix.te60t3j5zkl3" style="max-width: 100%; height: auto;" /></p>
    <p><strong>Nauwkeurigheid van testen bij diagnostiek</strong>.<em>Bron: Figuur 8.1 uit Clinical epidemiology door Fletcher e.a., p. 109, 5eeditie (2012).</em></p>
    <p><em>De gouden standaard</em></p>
    <p>De gouden standaard is de<strong>betrouwbaarste test</strong>en vaak met een zeer hoge sensitiviteit en specificiteit. Deze testen zijn vaak ook duurder, gevaarlijker of moeilijker in gebruik. Voorbeelden zijn: een biopt, chirurgisch onderzoek en autopsie. Voor ziektes die lang duren is de<em>follow-up</em>ook een gouden standaard omdat je na een aantal jaar er vaak achter komt wat de diagnose uiteindelijk was. Een eenvoudigere test kan gebruikt worden als bekend is wat de sensitiviteit en specificiteit zijn.</p>
    <p><em>Gebrek aan informatie over negatieve uitkomsten</em></p>
    <p>De meeste kennis over de waarde van een diagnostische test wordt verkregen in de<strong>klinische omgeving</strong>en niet in de onderzoeksomgeving. Meestal wordt er alleen verder onderzocht wanneer een test positief is, hierdoor is er meer informatie over de waarde van positieve testen dan negatieve testen. Iemand met een negatieve testuitslag zal geen vervolgonderzoek krijgen, waardoor niet bekend is of het resultaat van de test terecht of vals negatief was.</p>
    <p><em>Gebrek aan informatie over testresultaten bij niet-zieken</em></p>
    <p>Onderzoeken worden alleen gedaan bij patiënten met een bepaalde aandoening of klachten. Onderzoeksresultaten zijn ook nodig van gezonde mensen (dus een controlepopulatie), zodat dit vergeleken kan worden: een test voor longkanker, bijvoorbeeld, mag bijvoorbeeld geen positieve uitslag geven bij volledig gezonde mensen.</p>
    <p><em>Gebrek aan een objectieve standaard voor ziekte</em></p>
    <p>Voor sommige aandoeningen, zoals autisme en<em>irritable bowel syndrome</em>,zijn ergeen harde criteria om de aandoening vast te stellen. Hiervoor zijn er dan enkele symptomen opgesteld die de patiënt moet hebben. Vaak is er geen gouden standaard om deze aandoeningen vast te stellen.</p>
    <p><em>Consequentie van imperfecte standaarden</em></p>
    <p>Wanneer een nieuwe test met een<strong>oude, imperfecte test</strong>wordt vergeleken, komt de nieuwe test er altijd slechter uit. Wanneer de nieuwe test sensitiever is, worden meer patiënten als vals positief beoordeeld. Wanneer de test vaker een negatieve uitslag geeft, worden deze als vals negatief beoordeeld. Dus, een nieuwe test kan het niet beter doen als hij vergeleken wordt met een gouden standaard die imperfect is.</p>
    <p><strong>Sensitiviteit en specificiteit</strong></p>
    <p>Sensitiviteit en specificiteit zijn begrippen die van belang zijn bij het beoordelen van diagnostische testen. In de onderstaande figuur zijn de relaties tussen een diagnostische test en de eigenlijke aanwezigheid van ziekte weergegeven. Op het tentamen moet je uit kunnen rekenen wat de sensitiviteit, specificiteit, positieve<em>likelihood ratio</em>(LR+), negatieve<em>likelihood ratio</em>(LR-), positieve voorspellende waarde (+PV) en negatieve voorspellende waarde (-PV) is.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.qsrbnbxwi1mj.png" alt="Image: kix.qsrbnbxwi1mj" style="max-width: 100%; height: auto;" /></p>
    <p><strong>Testkarakteristieken</strong>.<em>Bron: Figuur 8.2 uit Clinical epidemiology door Fletcher e.a., p. 112, 5eeditie (2012).</em></p>
    <p><em>Definities</em></p>
    <p><strong>Sensitiviteit</strong>is gedefinieerd als het deel van de mensen met de ziekte die ook als zodanig aangewezen worden door de test. Een heel sensitieve test mist bijna geen mensen met de ziekte.</p>
    <p>Het is belangrijk dat sensitieve testen gebruikt worden bij ziektes die erg gevaarlijk zijn als ze niet op tijd behandeld worden. Bij een sensitieve test zegt een negatieve uitslag dan ook meer dan een positieve uitslag, dus worden deze testen gebruikt om ziektes<strong>uit te sluiten</strong>. Als (haast) iedereen met de ziekte een positieve uitslag heeft, dan mis je (bijna) geen mensen die de ziekte echt hebben met deze test.</p>
    <p><strong>Specificiteit</strong>is het deel van de mensen zonder ziekte die een negatieve test hebben. Een test met een hoge specificiteit zal bijna nooit niet-zieke mensen als ziek aanwijzen.</p>
    <p>Testen met een hoge specificiteit worden gebruikt bij ziektes waarbij fout-positieve uitkomsten schade kunnen aanrichten aan de patiënt. Bij een specifieke test zegt een positieve uitslag dan ook meer dan een negatieve uitslag, dus worden deze testen gebruikt om ziektes<strong>aan te tonen</strong>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.osko3qpbvbcx.png" alt="Image: kix.osko3qpbvbcx" style="max-width: 100%; height: auto;" /><em></em></p>
    <p><strong>Testkarakteristieken: rekenvoorbeeld</strong>.<em>Bron: Figuur 8.3 uit Clinical epidemiology door Fletcher e.a., p. 112, 5eeditie (2012).</em></p>
    <p><em>De wisselwerking tussen sensitiviteit en specificiteit</em></p>
    <p>Het is het meest wenselijk om een test te hebben die een hoge sensitiviteit en specificiteit heeft, maar helaas is dat meestal niet mogelijk. Er is sprake van een<strong>wisselwerking</strong>tussen sensitiviteit en specificiteit. Voor een test moet altijd een afkappunt worden gekozen. Een voorbeeld: stel je wil een test hebben om vast te stellen of iemand een longembolie heeft. Voor deze test maak je gebruik van het D-dimeer niveau in het bloed. Omdat je niemand wil missen, zet je een heel laag afkappunt: bij een relatief lage D-dimeer gehalte heb je dus al een positieve testuitslag. Hiermee vindt je (haast) iedereen met een longembolie (hoge sensitiviteit) maar vanwege de lage drempelwaarde/afkappunt vind je ook best veel mensen die eigenlijk geen longembolie hebben (lage specificiteit).</p>
    <p>Vervolgens zet je juist hele strenge criteria voor wanneer er een positieve testuitslag is en je hanteert dus een hoge drempelwaarde/afkappunt. Nu vind je juist heel weinig gezonde mensen die een positieve testuitslag krijgen (heel hoge specificiteit) omdat heel weinig mensen zonder een longembolie een heel hoog D-dimeer gehalte zullen hebben. Daarentegen vind je nu waarschijnlijk ook wat minder mensen die daadwerkelijk een longembolie hebben, omdat je pas vanaf een heel hoge D-dimeer gehalte een positieve testuitslag geeft (minder hoge sensitiviteit dan eerst).</p>
    <p>Het afkappunt is vaak een arbitraire grens tussen normaal en abnormaal en bepaalt de sensitiviteit en specificiteit van de test. Wanneer de sensitiviteit omhoog gaat, gaat de specificiteit omlaag en andersom.</p>
    <p><em>De ROC-curve</em></p>
    <p>ROC staat voor<em>receiver operator characteristic.</em>Deze curve laat het<strong>verband</strong>zien tussen de sensitiviteit en specificiteit van een test. Het aantal terecht positieven, de sensitiviteit, wordt uitgezet tegen het aantal vals positieven, 1-specificiteit, voor verschillende afkapwaarden van een testuitslag. Een test met een hoge sensitiviteit en specificiteit geeft een ROC-curve waarbij de grafiek het meest linksboven in het veld ligt, zodat de grafiek een schouder heeft.</p>
    <p>Testen die minder betrouwbaar zijn, zijn meer richting een diagonale lijn. Deze diagonale lijn geeft aan wat de testkarakteristieken zijn wanneer de uitslag volledig op kans gebaseerd is (en dus eigenlijk waardeloos is). Hoe groter het<strong>oppervlak</strong><strong>onder de grafiek</strong>(<em>area under the curve</em>; AUC), hoe beter de test. Een voorbeeld van een ROC-curve voor BNP-levels is te zien in de figuur hieronder.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.tc0er3xzz58o.png" alt="Image: kix.tc0er3xzz58o" style="max-width: 100%; height: auto;" /></p>
    <p><strong>Relatie tussen sensitiviteit en specificiteit: een ROC-curve van BNP-levels bij hartfalen</strong>.<em>Bron: Figuur 8.4 uit Clinical epidemiology door Fletcher e.a., p. 114, 5eeditie (2012).</em></p>
    <p><strong>Het bepalen van de sensitiviteit en specificiteit</strong></p>
    <p>Begrippen die gerelateerd zijn aan de selectie van zieke of niet zieke patiënten kunnen ook de sensitiviteit en specificiteit bepalen. Dit zijn de soort patiënten bij wie de test in de praktijk ook wordt toegepast.<strong>Bias</strong>kan ook leiden tot een verminderde sensitiviteit of specificiteit. Statistische onzekerheden, zoals een kleine steekproef, kunnen ook leiden tot onnauwkeurigheid in het bepalen van de sensitiviteit en specificiteit.</p>
    <p><em>Soort patiënten</em></p>
    <p>Verschillen zullen ontstaan wanneer de patiënten die gebruikt zijn om de mogelijkheden van de test te bepalen, verschillen van de<strong>patiëntengroep</strong>bij wie de test in de kliniek gebruikt gaat worden. Een test zal sensitiever zijn voor patiënten met een vergevorderd stadium van de ziekte.</p>
    <p><em>Bias</em></p>
    <p>Als de specificiteit en sensitiviteit van een test worden onderzocht, mag dit geen invloed hebben op verder onderzoek naar het vaststellen van de diagnose. Als het testresultaat<strong>subjectief</strong>is, zoals een X-thorax, kan dit beïnvloed worden als al bekend is wat er uit andere testen kwam.</p>
    <p><em>Chance</em></p>
    <p>Wanneer er tijdens het onderzoek naar de test sprake is van<em>random variation</em>in een steekproef, vooral wanneer het een<strong>kleine steekproef</strong>is, kunnen de gevonden specificiteit en sensitiviteit niet overeenkomen met de werkelijkheid.</p>
    <p><strong>Voorspellende waarden</strong></p>
    <p>Voor artsen is het van belang om te bepalen, met de uitslagen van de testen, of de patiënt de ziekte heeft of niet.</p>
    <p><em>Definities</em></p>
    <p>De<strong>voorspellende waarde</strong>van een test is de waarschijnlijkheid dat de patiënt de ziekte heeft. De<strong>positief voorspellende waarde</strong>is de kans op de ziekte bij een patiënt met een positieve uitslag. De<strong>negatief voorspellende waarde</strong>is de kans op afwezigheid van de ziekte bij een negatieve test. De voorspellende waarde wordt ook wel de<strong>achterafkans</strong>genoemd, de kans op de ziekte nadat het testresultaat bekend is.</p>
    <p>Bij een test die sensitiever is, is de negatief voorspellende waarde hoger. En wanneer een test specifieker is, is de positief voorspellende waarde hoger. In het algemeen geldt dat de<strong>prevalentie</strong>belangrijker is in het bepalen van de voorspellende waarde dan de sensitiviteit en de specificiteit. Een reden hiervoor is dat de prevalentie over een veel bredere range kan variëren dan de specificiteit en sensitiviteit. De prevalentie kan rekening houden met bijvoorbeeld de leeftijd en het geslacht.</p>
    <p>De term<strong>betrouwbaarheid</strong>wordt soms gebruikt om de<em>overall</em>waarde van een test samen te vatten. Dit is het deel van alle testresultaten, negatief en positief, die correct blijken te zijn.</p>
    <p><em>Determinanten van de voorspellende waarde</em></p>
    <p>De voorspellende waarde van een test wordt niet alleen bepaald door de test zelf. De sensitiviteit, specificiteit en de prevalentie van de ziekte in de bevolking spelen een rol. De prevalentie wordt ook wel de<strong>vooraf kans</strong>genoemd (op het tentamen heet dit soms de ‘<strong>pre-test kans</strong>’), dus de waarschijnlijkheid dat de ziekte aanwezig is voordat het testresultaat bekend is.</p>
    <p><em>Het schatten van de prevalentie</em></p>
    <p>Omdat de prevalentie zo bepalend is voor de waarde van de testuitslag, moet deze eerst worden geschat. Wanneer deze<strong>heel hoog</strong>of<strong>heel laag</strong>is, heeft het doen van een test weinig zin. Artsen gebruiken vaak hun ervaring om de kans op een ziekte in te schatten, maar dit blijkt vaak een onjuiste schatting. Tegenwoordig zijn er<strong>grote databases</strong>beschikbaar waar de arts zijn schatting op kan baseren.</p>
    <p><em>Het verhogen van de prevalentie voor de test</em></p>
    <p>In het ziekenhuis of bij de eerste hulp is de kans op een ziekte groter dan in de huisartsenpraktijk, daarom zal er in het ziekenhuis eerder testen worden ingezet dan in de huisartsenpraktijk. Ook bepaalde<strong>demografische groepen</strong>hebben een grotere prevalentie van bepaalde aandoeningen, denk hierbij aan bijvoorbeeld sikkelcelanemie. Specifieke symptomen in de klinische situatie hebben de meeste invloed op de beslissing om een test aan te vragen.<strong>Symptomen en risicofactoren</strong>kunnen de kans op de ziekte vergroten en een test wordt dan eerder aangevraagd. Een test is het meest zinvol in<strong>gemiddelde situaties</strong>, waarbij de prevalentie niet extreem hoog of laag is.</p>
    <p><strong>Likelihood ratio’s</strong></p>
    <p><em>Likelihood ratio’s</em>zijn een andere manier om de<strong>prestatie</strong>van een diagnostische test te beschrijven. De<em>likelihood ratio</em>is een samenvatting van de sensitiviteit en specificiteit en met de<em>likelihood ratio</em>kan de voorspellende waarde berekend worden. Het voordeel van de<em>likelihood ratio</em>is dat het voor verschillende waarden van een test gebruikt kan worden.</p>
    <p><em>Odds</em></p>
    <p>De<em>odds</em>is een<strong>ratio van twee kansen</strong>. Het is de kans op een gebeurtenis  gedeeld door de kans dat die gebeurtenis niet plaatsvindt. De odds dat een dobbelsteen op precies 2 ogen valt is bijvoorbeeld 1 op 5, terwijl de kans ⅙ * 100% = 16.666..% is.<em>Odds</em>en kans drukken dezelfde informatie uit, maar geven het op een verschillende manier weer.</p>
    <p><em>Definities</em></p>
    <p><em>Likelihood ratio’s</em>geven weer hoe veel keer meer of minder waarschijnlijk het is dat een resultaat wordt gevonden bij zieke mensen. De<strong>positieve</strong><em>likelihood ratio</em>is het deel van de zieken met een positieve test in verhouding tot het deel van de niet-zieken met een positieve test. Het kan berekend worden met:<strong>PLR = (sensitiviteit) / (1-specificiteit)</strong>, waarbij de sensitiviteit en specificiteit een waarde van 0-1 aan kunnen nemen (sensitiviteit van 80% wordt dus ingevuld als 0,8). De<strong>negatieve</strong><em>likelihood ratio</em>is het deel van de zieken met een negatieve test in verhouding tot het deel van de niet-zieken met een negatieve test. Het wordt berekend met<strong>NLR = (1-sensitiviteit)/(specificiteit)</strong>.</p>
    <p><em>Het gebruik van likelihood ratio’s</em></p>
    <p><em>Likelihood ratio’s</em>kunnen<em>pretest odds</em>omzetten in<em>post test odds</em>met de volgende formule:<em>pretest odds x likelihood ratio = post test odds</em>. Deze<em>post test odds</em>kunnen weer omgezet worden in een waarschijnlijkheid. Het voordeel van likelihood ratio’s is dat ze<strong>extreme testresultaten</strong>meer mee kunnen wegen in het berekenen van de<em>odds ratio.</em></p>
    <p><em>Technieken voor het gebruik van likelihood ratio’s</em></p>
    <p>Een nadeel van<em>likelihood ratio’s</em>is dat men<em>odds</em>moet gebruiken in plaats van kansen. De meeste mensen vinden het denken in<em>odds</em>lastigerdan het denken in kansen.<em>Likelihood ratio’s</em>van 2, 5 en 10 geven een 15%, 30% en 45% hogere kans op de ziekte.<em>Likelihood ratio’s</em>van 0.5, 0.2 en 0.1 verlagen de kans op ziekte met 15%, 30% en 45%. Als de arts deze waarden uit zijn hoofd leert, kan hij dit gebruiken om de kans op de ziekte bij de patiënt uit te rekenen. Deze waarden zijn af te lezen in een likelihood ratio-nogram.</p>
    <p><strong>Meerdere testen</strong></p>
    <p>Omdat artsen vaak testen gebruiken met minder dan honderd procent specificiteit en sensitiviteit leidt het doen van één test vaak tot niet erg hoge of lage kansen. Het kan dan nodig zijn dat er<strong>meerdere testen</strong>gedaan worden om tot een<strong>duidelijk resultaat</strong>te komen. Als meerdere testen allemaal negatief of positief zijn, is het makkelijk om een conclusie te trekken. Helaas is het meestal ingewikkelder dan dat. Meerdere diagnostische testen kunnen op meerdere manieren ingezet worden, namelijk<strong>parallel of achtereenvolgens</strong>.</p>
    <p><em>Parallelle testen</em></p>
    <p>Deze manier van testen wordt gebruikt als er<strong>snel</strong>een resultaat nodig is, bijvoorbeeld op de eerste hulp. Er worden dan heel veel testen<strong>tegelijk</strong>ingezet. De sensitiviteit wordt verhoogd en daardoor wordt de negatief voorspellende waarde hoger. De specificiteit en positief voorspellende waarde worden lager. Er is dus een lagere kans dat de ziekte wordt gemist, maar er zijn meer fout-positieve uitslagen. Een combinatie van parallelle testen wordt gebruikt om diagnoses te kunnen stellen. De uitslagen van deze testen samen noem je de<strong>klinische predictieregels</strong>of de<em>diagnostic decision-making rules</em>, die de patiënten verdelen in verschillende groepen met verschillende prevalenties.</p>
    <p><em>Achtereenvolgens testen</em></p>
    <p>Bij het achtereenvolgens testen (<strong>serieel testen</strong>) is het resultaat van de vorige test doorslaggevend of er een volgende test wordt aangevraagd. Als alle resultaten positief zijn kan er een diagnose gesteld worden. Het aanvragen van testen wordt gestopt als er een negatief resultaat uit een test komt. Hiermee worden de specificiteit en de positief voorspellende waarde groter, maar de sensitiviteit en de negatief voorspellende waarde kleiner. Er is een grotere kans dat de ziekte wordt gemist. Deze vorm van testen is geschikt als alle beschikbare testen niet erg specifiek zijn. Het achtereenvolgens testen wordt ook vaak gebruikt als een test heel erg<strong>intensief of gevaarlijk</strong>kan zijn, deze test wordt dan voorafgegaan door een aantal veiligere testen.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.tzjb3gq0gjne.png" alt="Image: kix.tzjb3gq0gjne" style="max-width: 100%; height: auto;" /><em></em></p>
    <p><strong>Parallel en achtereenvolgens testen</strong>.<em>Bron: Figuur 8.10 uit Clinical epidemiology door Fletcher e.a., p. 126, 5eeditie (2012).</em></p>
    <section class="chapter-section">
        <h2 id="hoofdstuk-8-klinische-epidemiologie---preventie">Hoofdstuk 8: Klinische epidemiologie - Preventie</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 10 uit Clinical epidemiology door Fletcher e.a., 5eeditie (2012).<strong></em></strong></li>
    </ul>
    <p><strong>Inleiding</strong></p>
    <p>Dokters zijn geïnteresseerd in medicatie om ziekten te genezen of, als dit niet voorkomen kan worden, de ziekten vroegtijdig op te sporen zodat ziekten in een vroeg stadium behandeld kunnen worden waardoor ernstige schade voorkomen wordt.<strong>Preventieve zorg</strong>vraagt veel oefening. Artsen moeten bewust zijn van de basis van een onderzoek, artsen moeten weten waarom periodieke controle nuttig is en artsen dienen vragen van patiënten te beantwoorden.</p>
    <p><strong>Preventie in de populatie</strong></p>
    <p>Preventieve maatregelen kunnen gebaseerd zijn op de hele<strong>populatie</strong>zoals anti-rook ruimtes. Een arts kan een patiënt individuele begeleiding geven bij het stoppen met roken. Om te zorgen dat jongeren niet beginnen met roken wordt er educatie over de gevolgen van roken gegeven. Ook zit er hoge belasting op een pakje sigaretten. Voor de screening op een colorectaal carcinoom is<strong>individuele preventie</strong>van belang. Er zijn vier gebruikelijke manieren van preventie:</p>
    <ul>
        <li><strong>Immunisatie</strong>: immunisatie wordt toegepast in de kindertijd om ziekten zoals rubella, tetanus en difterie te voorkomen. Immunisatie op volwassen leeftijd is effectief bij ziekten zoals influenza en pneumokokken;</li>
        <li><strong>Screening</strong>: middels screening worden ziekten die nog geen klachten geven opgespoord;</li>
        <li><strong>Leefstijlveranderingen</strong>: het is van belang dat er standaarden gebruikt worden die bewezen effectief zijn;</li>
        <li><strong>Chemopreventie</strong>: hierbij wordt medicatie gegeven om ziekte te voorkomen, bijvoorbeeld aspirine ter preventie van een hartinfarct.</li>
    </ul>
    <p><strong>Niveaus van preventie</strong></p>
    <p>Preventie in de klinische setting is gebaseerd op de<strong>vijf D’s</strong>en om deze te voorkomen:<em>death, disease, disability, discomfort</em>en<em>dissatisfaction</em>.</p>
    <p>Er worden drie vormen van preventie onderscheiden. Bij<strong>primaire preventie</strong>wordt geprobeerd een ziekte te voorkomen door de oorzaak weg te nemen. Voorbeeld: het toedienen van foliumzuur bij zwangere vrouwen om een open ruggetje van de baby te voorkomen en het fluorideren van tandpasta om gaatjes te voorkomen. Primaire preventie wordt buiten de gezondheidszorg toegepast op het niveau van de samenleving.</p>
    <p><strong>Secundaire preventie</strong>zorgt voor vroege opsporing van een ziekte, voordat er symptomen optreden, zodat vroege behandeling voorkomt dat de ziekte werkelijk tot uiting komt. Een voorbeeld is een mammografie en een uitstrijkje. De meeste vormen van secundaire preventie worden in een klinische setting uitgevoerd.<strong>Screening</strong>onderscheidt de personen die de ziekte of een risicofactor voor de ziekte hebben van de personen die dit niet hebben. Screening wordt zowel voor primaire als secundaire preventie gebruikt en soms is de scheiding tussen deze twee onduidelijk. Tijdens de screening ontdekt de arts een coloncarcinoom (secundaire preventie) maar verwijdert tijdens de screening ook een adenoom (primaire preventie). Screening is niet bedoeld als diagnostisch middel.<strong></strong></p>
    <p><strong>Tertiaire preventie</strong>richt zich op het vóórkomen van progressie en het verminderen van complicaties van de ziekte. Een voorbeeld is het gebruik van bètablokkers die voorgeschreven worden bij patiënten die eerder een hartinfarct hebben doorgemaakt, om het risico op sterfte te verminderen. De meeste vormen van tertiaire preventie worden toegepast door professionals in de gezondheidszorg. Tertiaire preventie wordt vooral toegepast bij mensen met een ongeneeslijke ziekte bij wie het doel is de kwaliteit van leven te bevorderen, niet het leven te verlengen.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.v6uz1pjxu1w9.png" alt="Image: kix.v6uz1pjxu1w9" style="max-width: 100%; height: auto;" /></p>
    <p><strong>Drie vormen van preventie</strong>.<em>Bron: Figuur 10.1 uit Clinical epidemiology door Fletcher e.a., p. 153, 5eeditie (2012).</em></p>
    <p>Voordat preventie wordt toegepast, moet bedacht worden waarop gescreend gaat worden. Er moet duidelijk zijn naar welke aandoening gezocht wordt en welke afwijkingen er gevonden kunnen worden. Er zijn drie criteria die meegenomen worden voordat screening plaatsvindt:</p>
    <ul>
        <li>De<strong>mate van</strong><strong>lijden</strong>door de aandoening;</li>
        <li>De<strong>kwaliteit</strong>van de<strong>test</strong>;</li>
        <li>De<strong>kwaliteit</strong>(effectiviteit, veiligheid en kosten) van de<strong>interventie</strong>wanneer er sprake blijkt te zijn van ziekte.</li>
    </ul>
    <p>Alleen aandoeningen die het leven of de gezondheid ernstig kunnen schaden, komen in aanmerking voor preventie. Denk hierbij aan mortaliteit, morbiditeit en lijden veroorzaakt door de aandoening (de vijf D’s). De mate van lijden aan de ziekte (<em>burden of suffering</em>)houdt rekening met de frequentie van de ziekte in de bevolking.  Er zullen veel<strong>fout-positieve</strong>uitslagen zijn. Screenen naar een zeldzame, zeer ernstige ziekte betekent dat slechts weinig mensen iets aan de screening zullen hebben. Bepaalde ziekten komen vaker op latere leeftijd, zoals borstkanker en een colorectaal carcinoom. De screening zal daarom op latere leeftijd plaatsvinden. Screening is niet zinvol als er geen<strong>effectieve therapie</strong>voor de ziekte is.</p>
    <p><strong>Screeningstesten in de preventieve zorg</strong></p>
    <p>Tijdens de eerste screening ronde, de<strong>prevalentie screening,</strong>worden patiënten opgespoord die al lange tijd de ziekte hebben. Tijdens de tweede ronde van screening, de<strong>incidentie screening,</strong>zijn de meeste gevallen ontstaan tussen de eerste en de tweede screening ronde in. Dit zullen minder patiënten zijn dan bij de eerste screening.</p>
    <p><em>Bias tijdens screening</em></p>
    <p>Het duurt jaren voordat bewezen kan worden of een preventieve interventie werkt en er moeten veel patiënten gevolgd worden in de studie. Ook moet bias voorkomen worden in studies omtrent de effectiviteit van een screeningsprogramma. Er zijn verschillende vormen van bias.</p>
    <p><strong><em>Lead-time bias</em></strong>: de<em>lead time</em>is de periode tussen de<strong>detectie</strong>van een aandoening middels<strong>screening</strong>en wanneer de aandoening eigenlijk gediagnosticeerd zou worden doordat<strong>medische hulp</strong>wordt gezocht. De<em>lead time</em>hangt af van biologische factoren en van de screeningstest (in welk stadium de ziekte ontdekt wordt). Wanneer de<em>lead time</em>heel kort is, is behandeling na screening niet veel effectiever dan wanneer er medische hulp gezocht wordt.</p>
    <p>Als de<em>lead time</em>lang is, is screening zinvol omdat een vroege behandeling verdere progressie van de ziekte kan voorkomen. Dankzij screening wordt een ziekte eerder herkend dan dat er symptomen optreden. Het lijkt dat de behandeling zorgt voor een langere overleving.</p>
    <p>In werkelijkheid is soms de tijd dat men bewust is van de ziekte verlengd. Door screening is dan niet de<strong>overlevingstijd</strong>maar de<strong>ziekteduur</strong>langer.<strong></strong></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.bzz90akjdqk3.png" alt="Image: kix.bzz90akjdqk3" style="max-width: 100%; height: auto;" /><strong></strong></p>
    <p><strong><em>Lead time</em>bij screening</strong>.<em>Bron: Figuur 10.4 uit Clinical epidemiology door Fletcher e.a., p. 160, 5eeditie (2012).</em>O: begin van de ziekte; Dx: tijd van diagnose. Eerste rij: in de niet-gescreende, zieke populatie wordt de diagnose pas laat gesteld en sterft de patiënt al snel, waardoor de ziekteduur (gekleurde, roze gedeelte) kort is. Tweede rij: in deze populatie wordt de ziekte vroeg vastgesteld door screening maar is vroege behandeling ineffectief. De patiënt leeft dus niet langer, maar is zich wel langer bewust van de ziekte, waardoor de ziekteduur langer is (het roze balkje is langer), maar de overlevingsduur is hetzelfde (de patiënt sterft even snel als wanneer die niet gescreend zou zijn). Derde rij: de ziekte wordt vroeg vastgesteld en vroege behandeling is effectief. De diagnose (Dx) wordt net als in de tweede populatie vroeg gesteld en door de effectieve behandeling leeft de patiënt langer.<strong></strong></p>
    <p><strong><em>Length-time bias</em></strong>: de<em>length-time bias</em>doet zich voor bij<strong>langzaam groeiende laesies</strong>die middels screening worden gedetecteerd. Bij langzaam groeiende laesies is screening effectief omdat het lang duurt voordat de laesie klachten veroorzaakt en anders niet vroegtijdig gedetecteerd wordt. Als de detectie eerder plaatsvindt, kan eerder een effectieve behandeling ingezet worden. Zie de volgende figuur.</p>
    <p><strong>Snelgroeiende laesies</strong>veroorzaken sneller klachten, waardoor men sneller naar een arts gaat. Screening heeft in dit geval niet veel zin, omdat je waarschijnlijk toch al snel klachten zult krijgen. Laesies die middels screening gevonden worden (de langzaam groeiende laesies) hebben echter een betere prognose, waardoor length-time bias ontstaat. Langzaam groeiende laesies (die vaak een goede prognose hebben) worden dus voornamelijk via screening gevonden. Gevaarlijke en snelgroeiende laesies worden daarentegen snel na ontstaan gevonden worden doordat ze klachten geven, waardoor er slechts een korte periode is waarin de laesie door screening gedetecteerd wordt. Hierdoor lijkt het net alsof screening zorgt voor een hogere overleving, terwijl dat niet het geval is: de patiënten die via screening gevonden worden, hebben namelijk vaker laesies die langzaam groeien en minder gevaarlijk zijn, waardoor ze een minder hoge kans hebben om te sterven dan de groep patiënten die gevonden wordt, omdat ze met klachten komen (en vaker een snelgroeiende/gevaarlijke laesie hebben). Alleen het screenen zelf zorgt dus niet voor een hogere overleving.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.g1qftbroo2hx.png" alt="Image: kix.g1qftbroo2hx" style="max-width: 100%; height: auto;" /></p>
    <p><strong><em>Length-time bias</em>en overleving</strong>.<em>Bron: Figuur 10.6 uit Clinical epidemiology door Fletcher e.a., p. 161, 5eeditie (2012).</em>De kankerpatienten die via screenen gevonden worden hebben relatief vaak een langzaam groeiende tumor, waardoor deze groep een hoge overleving heeft in vergelijking met de groep kankerpatienten die gevonden wordt doordat ze symptomen vertonen. Deze laatste groep heeft namelijk relatief vaak een snelgroeiende tumor die een slechte overleving geeft.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.n9vudbpp77v1.png" alt="Image: kix.n9vudbpp77v1" style="max-width: 100%; height: auto;" /></p>
    <p><strong><em>Length-time bias</em></strong>.<em>Bron: Figuur 10.5 uit Clinical epidemiology door Fletcher e.a., p. 161, 5eeditie (2012).</em>O:<em>onset</em>(ontstaan van tumor); Dx: diagnose omdat de tumor klachten geeft. X-as: tijd. Langzaam groeiende tumoren geven pas lang na ontstaan klachten (lange lijn tussen<em>onset</em>en diagnose [Dx]); deze tumoren worden vaak gevonden door screening. Snel groeiende tumoren geven vaak snel na ontstaan klachten (korte lijn tussen<em>onset</em>en diagnose, zoals de tweede lijn van boven), waardoor er slechts een korte periode is waarin de tumor opgespoord kan worden middels screening bij symptoomloze patiënten.</p>
    <p><strong><em>Compliance bias</strong></em>doet zich voor als men zich beter aan het voorgeschreven advies van de arts houdt. Patiënten die compliant zijn, hebben een betere prognose onafhankelijk van screening. Hierdoor lijkt de behandeling effectiever, maar in werkelijkheid ligt het aan betere<em>compliance</em>.</p>
    <p><em>Length-time bias</em>en<em>compliance bias</em>worden voorkomen middels<strong>randomisatie</strong>. Randomisatie zorgt voor een gelijke verdeling van de groepen. In elke groep zitten ongeveer evenveel patiënten met langzaam groeiende laesies als patiënten met snel groeiende laesies. Deze groepen worden gevolgd aan de hand van de mortaliteit, niet aan de hand van de overleving, dit voorkomt<em>lead-time bias</em>. Als randomisatie niet mogelijk is, moeten de groepen uit dezelfde populaties bestaan. De controlegroep krijgt geen screening. Beide groepen worden nauwkeurig gevolgd. RCT’s en prospectieve studies die op de populatie gebaseerd zijn, zijn echter duur, moeilijk te leiden en nemen een lange tijdsperiode in bestek. Om het effect van screening te onderzoeken, worden om bovenstaande redenen ook wel eens cohortstudies gedaan.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.z5q11xqcn3hm.png" alt="Image: kix.z5q11xqcn3hm" style="max-width: 100%; height: auto;" /></p>
    <p><strong>Vermijden van bias</strong>.<em>Bron: Tabel 10.2 uit Clinical epidemiology door Fletcher e.a., p. 160, 5eeditie (2012).</em>Ten aanzien van de eerste rij: omdat de aandoening vroeg vastgesteld wordt, lijkt het net alsof de patiënt langer leeft na diagnose dan in de niet-gescreende populatie, maar dit komt alleen omdat de ziekte in een vroeg stadium opgespoord wordt (vergelijk rij 1 met rij 2 in figuur 10.4).</p>
    <p><strong>Criteria voor goede screeningstesten</strong></p>
    <p>Screening wordt gedaan op het moment dat er nog geen ziekteverschijnselen zijn. Dat betekent dat de prevalentie van de aandoening laag is. Een test moet<strong>sensitief</strong>zijn voor een vroeg stadium van de ziekte, zodat het geen patiënten mist die de ziekte hebben. Als de test sensitief is voor een laat ziektestadium, als er geen effectieve behandeling meer is (zoals bij gemetastaseerde pancreaskanker), dan is de test niet zinvol. Een hoge<strong>specificiteit</strong>is nodig om het aantal<strong>fout-positieven</strong>te verminderen. Een fout-positieve uitslag kan onnodige emotionele schade aanrichten.</p>
    <p>Bij screening is de gouden standaard om te kijken of er ziekte aanwezig is, een<strong>test</strong>in combinatie met<strong>follow-up</strong>. De<strong>test</strong>wordt uitgevoerd bij alle personen die een positief testresultaat hebben, om fout-positieven op te sporen. Alle personen met een negatieve screening ondergaan<strong>follow-up</strong>om de fout-negatieven op te sporen. Het is van belang om de juiste<strong>follow-up periode</strong>te kiezen. Als de follow-up periode te kort is, zal de ziekte gemist worden bij de screening. Als de follow-up periode te lang is, kan het zijn dat er ziekten zijn die er op het moment van de screening nog niet waren, waardoor er een valse uitslag komt van de sensitiviteit van de test.</p>
    <p><em>Detectie- en incidentiemethode om de sensitiviteit te berekenen</em></p>
    <p>Om de sensitiviteit te berekenen kunnen twee methoden gebruikt worden: de detectiemethode en incidentiemethode; zie de onderstaande tabel.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.ra2w0q3owo7l.png" alt="Image: kix.ra2w0q3owo7l" style="max-width: 100%; height: auto;" /></p>
    <p><strong>Berekende sensitiviteit</strong>.<em>Bron: Tabel 10.2 uit Clinical epidemiology door Fletcher e.a., p. 160, 5eeditie (2012).</em></p>
    <p>Ga er bijvoorbeeld van uit dat beide groepen 500 mensen bevatten en dat de screeningstest een test is op circulerende tumorcellen in het bloed, terwijl de gouden standaard een biopt is van de pancreas.<strong>Eerste methode</strong>(detectiemethode): 200 mensen hebben een positief testresultaat en pancreaskanker; de 300 andere personen hebben een negatief testresultaat volgens de nieuwe test. In het jaar daarna blijken 50 mensen met een negatief testresultaat alsnog pancreaskanker te hebben (deze zijn dus niet met de screening gevonden). In totaal zijn dus 200 van de (200+50=)250 mensen met pancreaskanker meteen gevonden met de test, dus de sensitiviteit is 200/250 * 100% = 80%.<strong>Tweede methode</strong>(incidentiemethode): in een even grote, vergelijkbare controlegroep die niet de nieuwe test ondergaat ontwikkelen in een jaar 100 mensen pancreaskanker, terwijl in datzelfde jaar in de screening groep slechts 50 mensen die eerst een negatief resultaat hadden op de screening alsnog kanker ontwikkelen. Dus, er zijn 100-50 = 50 mensen geweest die eigenlijk dat jaar met pancreaskanker gediagnosticeerd zouden worden, maar nu al door de vroege screening opgespoord zijn (er ontwikkelden 100 patiënten namelijk pancreaskanker in de even grote controlegroep). De sensitiviteit is dus 100 (aantal mensen dat in een jaar pancreaskanker ontwikkelt in controlegroep) - 50 (aantal mensen in de even grote screening groep die vroeg opgespoord worden) en dat maal 100% is 50%. De tweede methode geeft dus een vrij laag resultaat.</p>
    <p>De exacte sensitiviteit van een test zit tussen de detectiemethode (te hoog) en de incidentiemethode (te laag) in.</p>
    <p>Omdat de meeste ziekten een<strong>lage prevalentie</strong>hebben, is de<strong>positief voorspellende waarde</strong>van screeningstests vaak laag. Ook tests met een hoge specificiteit hebben een lage positief voorspellende waarde. Als men screeningstests uitvoert, moet er rekening gehouden worden met het feit dat er veel fout-positieve uitslagen tussen zitten.</p>
    <p>De<strong>negatief voorspellende waarde</strong>van ziekte met een lage prevalentie is daarentegen hoog. Een<strong>ideale screeningtest</strong>duurt maar een paar minuten, vereist geen voorbereiding voor de patiënt, vereist geen speciale afspraken bij de arts en is goedkoop. De<strong>totale kosten</strong>in een screeningsprocedure zijn de kosten voor de screeningstest en de kosten voor de verdere onderzoeken bij een positieve screeningstest. De sensitiviteit, specificiteit en de positief voorspellende waarde bepalen een groot deel van de kosten.</p>
    <p>Voor diagnostische tests worden meer risico’s geaccepteerd dan voor een screeningstest. De kans dat er ziekte wordt gevonden bij gezonde mensen is laag. Daarom moet een screeningstest veilig zijn.</p>
    <p>Patiënten moeten ook een screeningstest willen ondergaan. Als een test discomfort met zich meebrengt, zal het lange tijd duren voordat men een test wil ondergaan. Ook artsen moeten bereid zijn om de test uit te voeren. Artsen moeten klinische vaardigheden bezitten om de test uit te kunnen voeren. Bovendien gaat het herhaaldelijk uitvoeren van screeningstests vervelen.</p>
    <p>De psychologische impact van een test, heet het<strong>labeling effect</strong>. Als testuitslagen niet afwijken, resulteert dit niet in labeling of<strong>positieve labeling</strong>; de patiënt is opgelucht. Een afwijkende test kan zorgen voor<strong>negatieve labeling</strong>; de patiënt maakt zich zorgen.</p>
    <p>Ook na een testuitslag die geen afwijkingen vertoont, kan negatieve labeling optreden. Tijdens screening zijn er altijd veel patiënten met fout-positieve uitslagen. Ook hier kan sprake zijn van negatieve labeling. Omdat dit een groep patiënten is zonder ziekte, is negatieve labeling vanuit ethisch opzicht zorgelijk.</p>
    <p><strong>Mogelijke bijwerkingen van screening</strong></p>
    <p>Bijwerkingen van screening zijn: discomfort tijdens de test, langetermijneffecten na blootstelling aan straling, fout-positieve uitslagen en overdiagnose. Een<strong>fout-positief screeningsresultaat</strong>is een abnormaal resultaat bij een persoon zonder ziekte.</p>
    <p>Testen met een lage voorspellende waarde geven vaker fout-positieve uitslagen. Fout-positieve uitslagen leiden tot negatieve labeling, onzekerheid en hogere kosten door vervolgonderzoek. Screeningstests worden op<strong>vaste intervallen</strong>uitgevoerd. Dit resulteert in veel testen. Hoe meer testen worden gedaan, hoe groter de kans op een fout-positieve uitslag.</p>
    <p>De onderliggende gedachte van screenen naar kanker is: hoe eerder de kanker is opgespoord, hoe groter de kans op genezing. Screeningstests detecteren in een steeds vroeger stadium kanker wat als gevolg heeft dat de<strong>incidentie stijgt</strong>. Het lijkt tegenstrijdig dat door screening de incidentie stijgt. Sommige vormen van kanker tonen weinig progressie en gaan zelfs in regressie. Het is niet nodig deze vorm van kanker te behandelen. Wanneer deze vorm van kanker wordt gevonden tijdens screening, leidt dit tot<strong>overdiagnose</strong>, ook wel<em>pseudo-disease</em>genoemd. Het opsporen van deze vorm van kanker heeft geen voordelen voor de patiënt. Overdiagnose is een voorbeeld van<em>length-time bias</em>. Overdiagnose treedt op omdat screeningstests steeds vroeger afwijkingen detecteren. De uitdaging is om te kunnen differentiëren tussen afwijkingen die morbiditeit en mortaliteit veroorzaken.</p>
    <p><strong>De effectiviteit van een behandeling</strong></p>
    <p>Behandelingen in<strong>primaire preventie</strong>zijn immunisatie, medicatie en gedragscounseling. Wat de interventie ook is, het moet werkzaam (onder ideale omstandigheden) en effectief (onder normale omstandigheden) zijn. Omdat primaire preventie vaak op grote hoeveelheden mensen is gericht, moet de interventie veilig zijn en ook mogen de kosten niet te hoog zijn.<strong>Gezondheidsgedrag</strong>is de grootste voorspeller van gezondheid wat middels gedragscounseling bereikt wordt. Een effectieve counseling methode heeft veel voordelen: het bevordert de gezondheid, het verspilt geen tijd en geld en het brengt geen schade toe aan de patiënt. Behandelingen in<strong>secundaire preventie</strong>zijn dezelfde behandelingen als in de curatieve zorg.</p>
    <p>De gezondheidszorg verandert in de loop van de tijd en daarmee veranderen ook de standaarden en aanbevelingen. Zo is het onhandig om screening aan te bieden voor de hele bevolking, omdat bepaalde ziekten zich vaker voordoen in specifieke groepen. Preventie heeft goede en slechte effecten. Het wordt aanbevolen om middels<strong>shared decision making</strong>een behandelkeuze te maken. De patiënt moet informatie ontvangen op een manier die begrijpelijk is voor de patiënt. Gezamenlijk kunnen de arts en patiënt een keuze maken omtrent de behandeling.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.q79vwspkpqmi.png" alt="Image: kix.q79vwspkpqmi" style="max-width: 100%; height: auto;" /></p>
    <p><strong>Overdiagnose is een extreme vorm van<em>length-time bias</em></strong>.<em>Bron: Figuur 10.8 uit Clinical epidemiology door Fletcher e.a., p. 168, 5eeditie (2012).</em>Niet-groeiende of zeer langzaam groeiende tumoren kunnen soms wel gevonden worden met screening (en daardoor zorgen voor angst en onzekerheid bij de patiënt), maar worden vaak niet zo groot dat ze symptomen geven of gevaarlijk en dodelijk zijn.</p>
    <section class="chapter-section">
        <h2 id="hoofdstuk-9-klinische-epidemiologie---causale-relaties">Hoofdstuk 9: Klinische epidemiologie - Causale relaties</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 12 uit Clinical epidemiology door Fletcher e.a., 5eeditie (2012).<strong></em></strong></li>
    </ul>
    <p><strong>Inleiding</strong></p>
    <p>Een oorzaak van ziekte wordt ook wel beschreven als de etiologie, de pathogenese, het mechanisme of als de risicofactoren. De oorzaak van ziekte is belangrijk in de preventie, de diagnose en de behandeling van het effect. Een oorzaak-effect relatie, een<strong>causale relatie</strong>, is belangrijk in de preventie. Door de oorzaak te vermijden of weg te halen (primaire preventie) zal het effect namelijk niet plaatsvinden.</p>
    <p><strong>Enkele en meerdere oorzaken</strong></p>
    <p>Koch beweert dat een infectieziekte veroorzaakt wordt door één oorzaak en dat één oorzaak resulteert in een infectieziekte. De<strong>vier postulaten van Koch</strong>zijn:</p>
    <ul>
        <li>Het organisme moet aanwezig zijn bij elk geval van de ziekte;</li>
        <li>Het organisme moet geïsoleerd kunnen worden en opgroeien in een kweekje;</li>
        <li>Het organisme moet de ziekte veroorzaken wanneer het in een dier wordt ingebracht;</li>
        <li>Een organisme moet uit het dier geïsoleerd en gekweekt kunnen worden.</li>
    </ul>
    <p>Opvallend is dat Koch de behandeling niet meegenomen heeft in zijn postulaten over de oorzaak. Effectieve behandelingen waren pas later beschikbaar. Koch heeft ontdekt dat infectieziekten slechts<strong>één oorzaak</strong>hebben. Veel andere ziekten kunnen niet door Koch zijn postulaten onderbouwd worden en hebben<strong>meerdere oorzaken</strong>, ook wel het<strong>web van oorzaken</strong>genoemd. Een oorzakelijk web toont de<strong>noodzakelijke oorzaak</strong>: zonder die oorzaak kun je de ziekte niet krijgen. Blootstelling aan de noodzakelijke oorzaak hoeft echter niet direct ziekte te veroorzaken, omdat het niet per definitie<strong>voldoende oorzaak</strong>is, bijvoorbeeld bij tuberculose. Niet iedereen die aan tuberculose blootgesteld wordt, krijgt deze ziekte. Als je een verzwakt immuunsysteem hebt of immunosuppressiva slikt (<strong>deeloorzaken</strong>), kun je echter wel tuberculose krijgen, maar zonder de bacterie (de ‘noodzakelijke oorzaak’) kun je niet de ziekte krijgen.</p>
    <p>Het ontstaan van een ziekte heeft dus vaak meerdere oorzaken. De<strong>pathogenese</strong>maar ook minder specifieke oorzaken zoals<strong>risicofactoren</strong>zijn van belang als oorzaak van ziekte. Risicofactoren hebben zelfs een grotere invloed op het ontstaan van ziekte dan de pathogenese. Door risicofactoren weg te nemen, kan de verspreiding van ziekte stoppen. Zelfs als de pathogenese onbekend is, kan er een interventie ontwikkeld worden gericht op de risicofactoren. Denk hierbij aan het wassen van handen, betere hygiëne en voeding. Al voordat er antibiotica bestond, was er een afname van het aantal doden aan tuberculose te zien. Uiteindelijk werd er weer een stijging in het aantal doden te zien aan de ziekte. Dit komt door veranderingen in het genetisch materiaal van de bacterie zelf. Er ontstaat<strong>multi resistentie</strong>tegen antibiotica. Dankzij nieuwe medicatie en compliance daalt het aantal doden uiteindelijk weer.</p>
    <p><strong>De oorzaak vaststellen</strong></p>
    <p>In de gezondheidszorg is het onmogelijk om<strong>causale relaties</strong>te bewijzen zonder enige twijfel. Het is van belang dat er zo veel mogelijk verschillend onderzoek wordt gedaan, dat gezamenlijk voor het beste bewijs zorgt. De<strong>verwachte oorzaak</strong>en het<strong>effect</strong>moeten onderzocht worden. Niet alle associaties zijn causaal. Het effect kan beïnvloed worden door bias in de meting en door verstorende variabelen.</p>
    <p>Het<strong>type onderzoek</strong>is belangrijk bij onderzoek naar causale relaties. De beste manier om oorzaken te onderzoeken, is via<strong>RCT’s</strong>. Dankzij RCT’s kunnen gelijke groepen vergeleken worden. Helaas is het bestuderen van risicofactoren middels RCT’s<strong>onethisch</strong>omdat de risicofactoren de patiënt zullen schaden. Een goed alternatief is de<strong>cohortstudie</strong>. In een cohortstudie kunnen verstorende variabelen, selectiebias en informatie bias uitgeschakeld worden.<strong>Case-control studies</strong>zijn juist kwetsbaar voor verstorende variabelen, selectie bias en informatie bias.<em>Cross-sectional studies, case series</em>(waarbij één of meerdere patiënten gepresenteerd worden in een artikel)en eigen ervaringen zijn het minst geschikt om causale relaties te onderzoeken.</p>
    <p><strong>Bewijs voor en tegen causale relaties</strong></p>
    <p>Het is niet altijd duidelijk of een relatie tussen omgevingsfactoren en ziekte<strong>causaal</strong>is of dat het een<strong>associatie</strong>is. Hier wordt veel onderzoek naar gedaan. Een oorzaak moet<strong>duidelijk voorafgaan</strong>aan de ziekte. Als er geen oorzaak aantoonbaar is, dan is dit een duidelijk bewijs tegen een oorzakelijk verband. Een<strong>tijdelijke relatie</strong>tussen oorzaak en ziekte is een zwak bewijs voor een oorzakelijk verband. Er zijn namelijk veel gebeurtenissen die niets met de ziekte te maken hebben voordat een ziekte zich openbaart. Bij cross-sectioneel onderzoek en case-control studies kan niet duidelijk worden achterhaald of de oorzaak werkelijk voorafgaat aan het begin van de ziekte. Een groot<strong>relatief</strong>of<strong>absoluut risico</strong>is een sterk bewijs voor een causale relatie.</p>
    <p>Er wordt van een<strong>dosis-responsrelatie</strong>gesproken als het effect groter wordt bij een toenemende dosis. Dit is een sterk bewijs voor een oorzaak-gevolgrelatie. De aanwezigheid van een oorzaak-gevolgrelatie sluit verstorende variabelen niet uit. De afwezigheid van een dosis-respons relatie is zwak bewijs tegen een causaal verband. Een factor is meer waarschijnlijk een oorzaak, als verwijdering van de factor, een verlaagd risico op de ziekte geeft. Deze<strong>omkeerbare associaties</strong>zijn een sterk bewijs voor een causaal verband.</p>
    <p>Als verschillende studies op verschillende momenten, verschillende plaatsen en bij verschillende patiënten dezelfde uitkomsten geven, is het waarschijnlijker dat de uitkomsten kloppen. Het is onwaarschijnlijk dat alle studies dezelfde fouten maken. Het komt vaak voor dat verschillende studies andere uitkomsten geven. De verschillende uitkomsten zijn te danken aan verschillende patiëntgroepen en verschillende behandelingen. Deze verschillen geven zicht op causale relaties.</p>
    <p>Als de uitkomst van een onderzoek overeenkomt met de kennis die we al hebben, wordt een onderzoek als<strong>geloofwaardig</strong>beschouwd. De<strong>biologische waarschijnlijkheid</strong>is een argument voor een causale oorzaak. Als de biologische waarschijnlijkheid afwezig is, maar er wel sterk bewijs voor een bepaalde oorzaak gevonden is, wijst dit op een beperking in de medische kennis.</p>
    <p>Infectieziekten hebben één oorzaak. Veel chronische ziekten hebben meerdere oorzaken. De<strong>specificiteit</strong>is een argument voor een causale oorzaak. Echter, als de specificiteit afwezig is, is dit een zwak argument tegen een causale oorzaak. Als soortgelijke onderzoeken naar soortgelijke ziekten gelijke uitkomsten hebben (<strong>analogie</strong>), is dit een argument voor een causale oorzaak.</p>
    <p>Een causaal verband kan het beste onderzocht worden aan de hand van een<strong>systematische review</strong>waarin alle causale studies zijn meegenomen. Vaak wordt ook de maat vande<strong>kwaliteit van het bewijs</strong>aangegeven.</p>
    <p><strong>Ecologische studies</strong></p>
    <p>Studies waarbij de blootstelling aan een risicofactor wordt gekarakteriseerd door de<strong>gemiddelde blootstelling</strong>van de groep, heten<em>aggregate risk study</em>of<strong>ecologische studies</strong>.</p>
    <p>Een probleem van ecologische studies is dat ze niet direct corresponderen met de blootstelling aan risicofactoren voor een specifiek individu. Dit wordt ook wel<strong>ecologisch bedrog</strong>genoemd. Blootstelling aan een risicofactor is bovendien niet het enige verschil tussen de blootgestelde en de niet-blootgestelde groep, er zijn nog veel andere verstorende variabelen.</p>
    <p>In een<em>time-series studie</em>wordt het effect van een risicofactor op verschillende momenten in de tijd gemeten: voor en nadat de mogelijke oorzaak in de groep wordt ingebracht. Hierdoor kan duidelijk het effect van de oorzaak worden bestudeerd. Belangrijk is om je te realiseren dat het hier maar om één groep/persoon gaat.</p>
    <p>In een<em>multiple time-series</em>studie wordt de mogelijke oorzaak meerdere keren aan meerdere groepen gepresenteerd en weer weggehaald. Wanneer het effect elke keer na blootstelling komt, en weer verdwijnt bij het verwijderen van de oorzaak, duidt dit op een oorzaak-gevolg relatie. De<em>multiple time-series</em>geven een beter bewijs, omdat bij de<em>single time-series</em>er nog sprake kan zijn van externe factoren die het effect veroorzaken.</p>
    <p><strong>Modellen</strong></p>
    <p>Modellen kunnen ook gebruikt worden om het relatieve belang van verschillende oorzaken van ziekten te beschrijven en de mogelijke preventie.<em>Decision analysis</em>onderzoekt de beslissingen die leiden tot de beste uitkomsten, zoals overleving of genezen.<em>Cost-effectiveness analyses</em>vergelijken de kosten met de mogelijke uitkomsten voor andere oorzaken. In<em>cost-benefit</em>analyses wordt er zowel gekeken naar de kosten als de uitkomsten in termen van geld. Modellen kunnen antwoord geven op vragen die niet te onderzoeken zijn door individuele research studies.</p>
    <p><strong>Bewijzen afwegen</strong></p>
    <p>Om de oorzaak te bepalen moet je kijken naar alle mogelijke studies. Na het onderzoeken kan gekeken worden of op grond van onder andere de kwaliteit de oorzaak wel of niet waarschijnlijk is. Op onderstaande afbeelding is een overzicht te zien van verschillende vormen van bewijs voor of tegen een oorzaak wat afhankelijk is van het onderzoeksdesign.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.al70p6hw4cds.png" alt="Image: kix.al70p6hw4cds" style="max-width: 100%; height: auto;" /><em></em></p>
    <p><strong>Sterkte van bewijs voor een causale relatie (hoe meer het naar het uiteinde van de figuur ligt, hoe sterker het bewijs: systematic reviews en RCT’s [bovenin] bieden dus sterk bewijs en case series heel zwak bewijs; reversibiliteit [rechtsonderin] biedt sterk bewijs voor een relatie enzovoorts)</strong>.<em>Bron: Figuur 12.11 uit Clinical epidemiology door Fletcher e.a., p. 206, 5eeditie (2012). Temporal sequence</em>: de factor vindt plaats voor het ontstaan van de ziekte. Als iedereen longkanker zou krijgen en pas daarna zou beginnen met roken, dan zou dat zeer sterk tegen een relatie tussen roken en longkanker pleiten.<em>Temporal sequence</em>pleit echter zeer zwak<u>voor</u>een relatie. Als je om de week<em>instant noodles</em>eet en het jaar daarna maagkanker ontwikkelt, is dat geen sterk bewijs dat noedels maagkanker veroorzaken.</p>
    <section class="chapter-section">
        <h2 id="hoofdstuk-10-klinische-epidemiologie---reviews-en-meta-analyses">Hoofdstuk 10: Klinische epidemiologie - Reviews en meta-analyses</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 13 uit Clinical epidemiology door Fletcher e.a., 5eeditie (2012).<strong></em></strong></li>
    </ul>
    <p><strong>Inleiding</strong></p>
    <p><strong>Reviews</strong>kunnen antwoord geven op vragen zoals: “Zijn er goede studies met dezelfde vraag, wat hebben deze studies aangetoond en stellen de resultaten een patroon vast wanneer rekening wordt gehouden met de wetenschappelijke kracht en statistische precisie van de studie?” Belangrijk is de vraag hoe goed deze reviews zijn. Verschillende reviews worden in dit hoofdstuk besproken.</p>
    <p><strong>Traditionele reviews</strong></p>
    <p>In traditionele reviews, de<strong>narratieve reviews</strong>, vat een expert op dat gebied het bewijs samen en maakt aanbevelingen. Een voordeel hiervan is dat brede onderwerpen kunnen worden aangepakt, zoals diagnostische criteria.<em>Compliance</em>en kosteneffectiviteit kunnen hier ook bij worden betrokken. De clinicus heeft richtlijnen nodig voor zulke brede vragen en experts kunnen ze voorzien van deze richtlijnen.</p>
    <p>Een nadeel van narratieve reviews is dat bewijs en aanbevelingen niet expliciet worden beoordeeld. Gebrek aan structuur kan belangrijke bedreigingen voor de validiteit verbergen. Persoonlijke ervaringen en conventionele wijsheden worden betrokken, maar zijn soms moeilijk te onderscheiden van hard bewijs. Soms krijgt de sterkte van het originele onderzoek onvoldoende kritiek en wordt de sterkte ervan meer bepaald door de bekendheid van een tijdschrift waarin het wordt gepubliceerd, zonder dat er echt wordt gekeken naar het design en de uitvoering van het onderzoek.</p>
    <p>Een traditionele review hoeft deze beperkingen uiteraard niet te hebben, vooral niet wanneer er sprake is geweest van<em>peer reviewing</em>.</p>
    <p><strong>Systematische reviews</strong></p>
    <p>Systematische reviews zijn rigoureuze reviews van het bewijs dat van invloed is op specifieke klinische vragen. Ze zijn systematisch omdat ze origineel onderzoek samenvatten volgens een wetenschappelijk gebaseerd plan dat op voorhand is bepaald en expliciet is gemaakt tijdens elke stap. Als gevolg daarvan kunnen lezers zelf de validiteit nagaan. Systematische reviews zijn vooral nuttig bij het aanpakken van één, gefocuste vraag, zoals de vraag of ACE-remmers sterfteaantallen verminderen onder patiënten met hartfalen.</p>
    <p>Een systematische review is alleen bruikbaar wanneer sterke studies met betrekking tot een specifieke vraag beschikbaar zijn. De studieresultaten moeten ten minste de vraag open laten. Systematische reviews kunnen een betrouwbaar antwoord geven op doelgerichte vragen en bieden een set van mogelijkheden over hoe traditionele reviews beter kunnen worden uitgevoerd. Daarnaast vullen ze traditionele reviews aan en worden ze voornamelijk gebruikt om RCT’s samen te vatten.</p>
    <p><em>Het formuleren van een specifieke vraag</em></p>
    <p>Systematische reviews zijn voor specifieke vragen bruikbaar. Voor de effecten van interventies worden elementen van de specificiteit gedefinieerd onder het acroniem<strong>PICO</strong>:</p>
    <ul>
        <li>P:<em>Patients</em>;</li>
        <li>I:<em>Intervention</em>;</li>
        <li>C:<em>Comparison</em>;</li>
        <li>O:<em>Outcomes</em>.</li>
    </ul>
    <p>Sommigen voegen hier ook de T voor<em>Time</em>en S voor<em>Study</em><em>design</em>aan toe.</p>
    <p><em>Het vinden van relevante studies</em></p>
    <p>De eerste stap in een systematische review is om alle studies te vinden die van invloed zijn op een specifieke vraag. De review moet een complete<em>sample</em>van de beste studies over die vraag bevatten. Er zijn verschillende manieren waarop alle studies met betrekking tot een bepaalde vraag kunnen worden gevonden:</p>
    <ul>
        <li>Online databases, zoals MEDLINE en EMBASE;</li>
        <li>Recente reviews en leerboeken;</li>
        <li>Vragen om advies van experts op dat gebied;</li>
        <li>Betrek artikelen die worden geciteerd in de artikelen die al zijn gevonden door andere benaderingen.</li>
    </ul>
    <p><em>Het limiteren van reviews tot wetenschappelijk sterke, klinische relevante studies</em></p>
    <p>Om te worden geïncludeerd in een systematische review, moeten studies aan een zekere drempelwaarde voor wetenschappelijke sterkte voldoen. De aanname is dat alleen relatief sterke studies tellen. De vraag is dan hoe die drempelwaarde wordt bepaald. Verschillende expertgroepen hebben criteria bedacht voor adequate wetenschappelijke sterkte en hun voordelen en beperkingen.</p>
    <p><em>Gepubliceerde studies en sample bias</em></p>
    <p>De artikelen die worden geciteerd in systematische reviews moeten alle wetenschappelijk sterke studies van de vraag includeren, ongeacht of dit artikel gepubliceerd is of niet.<strong>Publicatiebias</strong>is de neiging voor gepubliceerde studies om systematisch anders te zijn dan alle complete studies met betrekking tot een bepaalde vraag. Gepubliceerde studies zijn over het algemeen positiever of laten een sterkere relatie zien om verschillende redenen. Andere vormen van selectieve druk kunnen voordelig werken voor positieve studies. Auteurs kunnen uitkomsten rapporteren die niet zijn geïdentificeerd of primair gemaakt voordat data werd verzameld en geselecteerd. Om dit probleem te omzeilen, proberen sommige auteurs van systematische reviews ongepubliceerde studies te vinden.</p>
    <p><strong>Funnel-plots</strong>(zie de figuur hieronder) vormen een grafische manier waarop bias in de selectie van studies voor systematische reviews kan worden gedetecteerd. De effectmaat van elke studie wordt geplot tegen sommige metingen van de grootte en precisie van studies, zoals<em>sample</em><em>size</em>,<em>number</em><em>of</em><em>outcome</em><em>events</em>of<em>confidence</em><em>interval</em>. In afwezigheid van publicatiebias, worden grote trials gepubliceerd onafhankelijk van het gevonden resultaat. Kleine studies wisselen vaker in de gerapporteerde effectmaat door statistische onnauwkeurigheid. In afwezigheid van publicatiebias, zouden ze even vaak rechts als links onderin moeten zitten. Dit resultaat, in afwezigheid van publicatiebias, levert een symmetrische, piek distributie op:<em>inverted</em><em>funnel</em>. Publicatiebias leidt tot een asymmetrie in de funnel-plot. Andere factoren kunnen ook leiden tot publicatiebias, zonder direct te zijn gerelateerd aan een afkeer voor negatieve studies. Zo kan een bepaalde interventie of controle de voorkeur krijgen.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.x5gtzzwqb6pe.png" alt="Image: kix.x5gtzzwqb6pe" style="max-width: 100%; height: auto;" /><em></em></p>
    <p><strong><em>Funnel plot</em></strong>.<em>Bron: Figuur 13.1 uit Clinical epidemiology door Fletcher e.a., p. 213, 5eeditie (2012).</em>A: er zijn evenveel artikelen die laten zien dat de interventie goed werkt als artikelen die laten zien dat de controle (zoals een placebo of standaardtherapie) goed werkt. B: publicatiebias, er zijn weinig (kleine) studies die aantonen dat de controle goed werkt.</p>
    <p><em>Hoe goed zijn de beste studies?</em></p>
    <p>Studies hebben laten zien dat de individuele elementen van kwaliteit, zoals blinderen, follow-up en sample size, systematisch gerelateerd zijn aan studieresultaten. De kwaliteit van het bewijs dat geïdentificeerd is door een systematische review kan worden samengevat in een tabel waarbij de mate waarin markers voor kwaliteit aanwezig zijn in de studie, worden geïncludeerd in de review.</p>
    <p>Individuele metingen voor kwaliteit kunnen ook worden gecombineerd in de samengevatte kerngetallen. Er is echter geen duidelijke relatie tussen de overzicht scores voor de kwaliteit van een studie en de resultaten. De overzicht scores tellen vaak de scores bij elkaar op voor de aan- of afwezigheid van elk element van kwaliteit. Kwaliteitschecklisten en scores kunnen niet de individuele studies in een systematische review kritisch keuren, met het oog op hoe veel imperfecties in de studies invloed kunnen hebben gehad op de resultaten.</p>
    <p><em>Wetenschappelijke kwaliteit gerelateerd aan onderzoeksresultaten</em></p>
    <p>Studies met hogere standaarden zouden dichter bij de werkelijke resultaten moeten komen. Het kan daarom informatief zijn voor reviewers om te laten zien of er sprake is van een relatie tussen de onderzoekskwaliteit en de conclusie van het onderzoek.</p>
    <p><em>Samenvatting van de resultaten</em></p>
    <p>De resultaten van een systematische review worden veelal gedemonstreerd als een<strong>forest plot</strong>, waarbij het coördinatiepunt van de effectiviteit en het betrouwbaarheidsinterval voor elke studie in de review wordt weergegeven. Een forest plot vat een grote hoeveelheid informatie samen:</p>
    <ul>
        <li>Het aantal studies: de rijen laten het aantal studies zien;<strong></strong></li>
        <li>Welke studies en wanneer: de eerste kolom identificeert namen en jaren van publicaties;<strong></strong></li>
        <li>Patroon van effectmaten: de coördinatiepunten laten zien wat de verschillende studies hebben gerapporteerd voor bepaalde effectmaten;<strong></strong></li>
        <li>Precisie van de benaderingen: dit geeft de impressie of een bepaalde behandeling effectief is, door te kijken naar het aantal negatieve en positieve studies;<strong></strong></li>
        <li>Het effect van de grotere studies: de grote, statistisch precieze studies verdienen meer gewicht dan kleinere studies.</li>
    </ul>
    <p><strong>Samenvoegen van studies in meta-analyse</strong></p>
    <p>Bij<strong>meta-analyses</strong>worden de resultaten van verschillende individuele studies gecombineerd, indien ze genoeg op elkaar lijken om een kwantitatieve samenvattende effectmaat te rechtvaardigen.</p>
    <p><em>Zijn de studies gelijk genoeg?</em></p>
    <p>Onderzoekers gebruiken twee algemene methoden om te beslissen of het geschikt is om de studieresultaten van verschillende studies samen te voegen. De eerste methode is door het maken van een weloverwogen beslissing over of de onderzoeksvragen genoeg op elkaar lijken. Een tweede methode is door gebruik te maken van statistische testen voor heterogeniteit, de mate waarin de resultaten van elkaar verschillen, voor wat kan worden verwacht door middel van kans.</p>
    <p><em>Wat wordt er gecombineerd: resultaten of patiënten?</em></p>
    <p>Bij<strong>patient-level meta-analyse</strong>wordt de informatie van individuele patiënten in elke studie verzameld en gecombineerd om een grotere studie te vormen. Hiermee is het wel mogelijk om klinisch relevante subgroepen te vormen.</p>
    <p><em>Hoe wordt de informatie gepoold?</em></p>
    <p>Wanneer studieresultaten worden gepoold, draagt elke individuele studie bij aan het samengevatte effect in relatie tot zijn grootte. Met een<strong>fixed effect model</strong>wordt aangenomen dat elke studie dezelfde vraag betreft, zodat de resultaten van de studie alleen door kans van elkaar verschillen. Het grootste probleem van deze aanpak is dat de studies zelden zo veel op elkaar lijken, dat ze kunnen worden gezien als simpele replicaties van elkaar. Dit model wordt gebruikt wanneer de studies in een systematische review duidelijke gelijkenissen vertonen.</p>
    <p>Een<strong>random effect model</strong>neemt aan dat de studies een net iets andere vraag benaderen, maar in zekere zin toch gerelateerd zijn aan elkaar.<em>Random effect models</em>produceren een breder betrouwbaarheidsinterval dan<em>fixed effect models</em>en worden daarom gezien als realistischer.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.wt8kgknbz88o.png" alt="Image: kix.wt8kgknbz88o" style="max-width: 100%; height: auto;" /><em></em></p>
    <p><strong>Forest plot van een meta-analyse</strong>.<em>Bron: Figuur 13.3 uit Clinical epidemiology door Fletcher e.a., p. 215, 5eeditie (2012).</em></p>
    <p><em>Hoe lees je een forest plot?</em></p>
    <p>Dit gedeelte wordt nauwelijks uitgelegd in<em>Clinical epidemiology</em>, maar is wel van belang voor de CAT. In een forest plot worden de resultaten van veel studiesgrafisch weergegeven en wordt een ‘gemiddeld effect’ berekend door alle studies bij elkaar te nemen. Echter, grote studies krijgen een hoger gewicht toegewezen en wegen dus meer mee in het uiteindelijke resultaat. Deze grote studies hebben een groter vierkantje, wat je ook in de kolom ‘weight’ terug kunt zien in de vorige figuur. De studie van Hays<em>et al.</em>(1986) heeft een groot gewicht (te zien aan het grote vierkantje bij de studie), waarschijnlijk omdat er veel proefpersonen meegedaan hebben aan die studie.</p>
    <p>In de grafiek aan de rechterkant van de figuur wordt het effect aangegeven met de positie van het vierkantje. Alle studies staan aan de linkerkant van de 0-lijn en laten zien dat quinine beter is. De breedte van de lijn links en rechts van het vierkantje geeft het 95%-betrouwbaarheidsinterval (<strong>95%-BI</strong>) aan: dit betrouwbaarheidsinterval is groot als er een kleine groep is, waardoor er meer onzekerheid is. De grootte van de vierkant geeft aan hoeveel gewicht aan de studie gegeven wordt: de studies met een klein 95% BI hebben een hoger gewicht. Dus zelfs als er veel kleine studies zijn waarbij de placebo beter werkt, maar een paar zeer grote, zorgvuldige studies waarin de interventie beter werkt, dan hebben de grote studies een groter gewicht in het totaal en is het totaalresultaat dat de interventie beter is.</p>
    <p>Er zijn nog twee belangrijke punten: sommige studies hebben zo een grote onderzoeksgroep en dus zo een kleine 95%-BI dat de lijn van het 95%-BI niet meer te zien is. Dit gebeurt echter niet vaak. Verder is het zo dat er sprake is van een<strong>statistisch significant resultaat</strong>als het 95%-BI niet over de scheidingslijn overlapt. De volgende studies hebben een 95%-BI dat de scheidingslijn (in dit geval 0) overlapt en laten dus geen statistisch significant resultaat zien: CIBA 1988, Gorlich 1991, Hays 1986, Jansen 1994, Jones 1983, Sidorov 1993, Warburton 1987, Woodfield 2005. De pijlpunten bij Woodfield 2005 en Gorlich 1991 geven aan dat het 95%-BI nog verder naar links doorloopt. Deze studies hebben waarschijnlijk zo een groot BI omdat het zeer kleine studies zijn.</p>
    <p><em>Heterogeniteit</em></p>
    <p><em>Random effect models</em>vormen een manier waarop<strong>heterogeniteit</strong>wordt betrokken bij het berekenen van een samengevatte effectmaat. Toch moeten kenmerken van patiënten of behandelingen die verantwoordelijk zijn voor de variatie in effecten apart worden bekeken. De voornaamste manier om oorzaken te identificeren voor heterogeniteit is door middel van subgroepanalyse. Een andere manier is door middel van sensitiviteitsanalyses.</p>
    <p>In een forest plot is<strong>I2</strong>een maat voor de heterogeniteit en het zegt welke proportie van de variantie tussen studies wordt veroorzaakt door statistische heterogeniteit. Concreet betekent dit het volgende: als veel studies hetzelfde resultaat laten zien (bijvoorbeeld dat de interventie beter werkt dan placebo), dan is de I2laag en is er sprake van<strong>geringe heterogeniteit</strong>(I2&lt; 25%). Als de meeste studies het met elkaar eens zijn en een paar studies niet, dan is er sprake van<strong>matige heterogeniteit</strong>(I225-50%). Als de studies het niet met elkaar eens zijn (waarbij bijvoorbeeld veel studies zeggen dat de interventie beter werkt, maar ook veel studies zeggen dat placebo beter werkt), dan is er sprake van<strong>sterke heterogeniteit</strong>(I2&gt; 50%).</p>
    <p>De mate van heterogeniteit kun je ook inschatten door naar de forest plot zelf te kijken. In de forest plot in de vorige afbeelding laten alle studies zien dat quinine beter werkt dan placebo en dus zal er waarschijnlijk sprake zijn van lage heterogeniteit (I2&lt; 25%).</p>
    <p><strong>Meta-regressie</strong>kan worden gebruikt om oorzaken van heterogeniteit te onderzoeken wanneer trials en niet patiënten worden gepoold.<strong>Network meta-analyse</strong>is een wiskundige manier waarop de comparatieve effectiviteit van interventies die niet direct worden vergeleken in een echte studie, maar indirect worden vergeleken door gebruik te maken van modellering.</p>
    <p><strong>Cumulatieve meta-analyses</strong></p>
    <p>De studies in een forest plot worden meestal apart op alfabetische volgorde op eerste auteur of chronologisch weergeven. Een andere manier om naar dezelfde informatie te kijken is door middel van een<strong>cumulatieve</strong><strong>meta</strong>-<strong>analyse</strong>. Component studies worden in chronologische volgorde neergezet, van de oudste tot de meest recente en een nieuwe samenvattende effectmaat en betrouwbaarheidsinterval wordt bepaald voor elke tijd dat de resultaten van een nieuwe studie beschikbaar komen. Op deze manier geeft de figuur een<em>running summary</em>weer van alle studies tot een bepaalde tijd van elke nieuwe trial.</p>
    <p>Cumulatieve meta-analyse wordt gebruikt om weer te geven wanneer de<em>research community</em>informatie had kunnen krijgen over de effectiviteit of schade als er een beschikbare meta-analyse van het bewijs voorhanden was geweest. Nu is het mogelijk om resultaten van meta-analyses te krijgen in<em>real time</em>.</p>
    <p><strong>Systematische reviews van observationele en diagnostische studies</strong></p>
    <p>De uitvoering van een diagnostische test met een relatief doelgerichte vraag past ook bij systematische reviews.</p>
    <p><strong>Sterke en zwakke punten van meta-analyse</strong><em></em></p>
    <p><em>Voordelen</em></p>
    <p>Meta-analyses kunnen een bijdrage leveren aan systematische reviews. Hieruit kan blijken dat een effect aan- of afwezig is met meer autoriteit dan individuele trials of minder formele manieren waarbij de effecten worden opgeteld.</p>
    <p>Door te poolen is het mogelijk om effectmaten nauwkeuriger in te schatten. Meta-analyses kunnen complicaties van behandelingen of verschillen in effecten in subgroepen detecteren, in tegenstelling tot individuele trials. Ook maken ze het mogelijk om het punt in de tijd te herkennen waarop de effectiviteit of schade vastgesteld is.</p>
    <p><em>Nadelen</em></p>
    <p>Een nadeel van meta-analyses is de neiging om redelijk onvergelijkbare studies te poolen, waardoor een misleidende schatting van het effect wordt gemaakt. Meta-analyses bevatten geen informatie gebaseerd op de biologie van een ziekte, klinische ervaring en de praktische toepassing van het bewijs voor de patiëntenzorg.</p>
    <section class="chapter-section">
        <h2 id="hoofdstuk-11-premaligne-aandoeningen">Hoofdstuk 11: Premaligne aandoeningen</h2>
    <p><em>De informatie in dit hoofdstuk is gebaseerd op:</em></p>
    <ul>
        <li><em>Obstetrie en Gynaecologie door Heineman e.a., 8eeditie (2016): hoofdstuk 35(dit komt overeen met hoofdstuk 25 en 28 volgens de opgegeven literatuur).</em></li>
    </ul>
    <p><strong>Definities</strong></p>
    <ul>
        <li><strong>Endometriumhyperplasie</strong>: overmatige groei van het baarmoederslijmvlies;</li>
        <li><strong>Premaligne aandoening</strong>: intra-epitheliale nieuwvorming (neoplasie) zonder invasie of metastasering;<strong></strong></li>
        <li><strong>Screening</strong>: het onderzoeken van een asymptomatische populatie met behulp van een onderzoeksmethode om een aandoening vroeg te diagnosticeren.</li>
    </ul>
    <p><strong>Inleiding</strong></p>
    <p><strong>Premaligne aandoeningen</strong>(<strong>premaligniteiten</strong>)<strong></strong>zijn voorstadia van maligniteiten. De meeste premaligniteiten genezen spontaan, maar een klein gedeelte kan uitgroeien tot een invasieve maligniteit.</p>
    <p><strong>Premaligne aandoeningen van de vulva</strong></p>
    <p>Vulvaire ziekten kunnen klachten opleveren met betrekking tot de kwaliteit van leven en de psycho seksuele beleving. Er zijn tegenwoordig multidisciplinaire vulvapoli’s.</p>
    <p><em>Nomenclatuur</em></p>
    <p>Er is een indeling van de<em>International Society for the Study of Vulvar Disease</em>waarbij er onderscheid wordt gemaakt tussen<strong>neoplastische</strong>en<strong>niet-neoplastische</strong>epitheliale afwijkingen van de vulva. Zie tabel 35.1 hieronder.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.m6jv9nzicdus.png" alt="Image: kix.m6jv9nzicdus" style="max-width: 100%; height: auto;" /></p>
    <p><strong>Epitheliale vulva-afwijkingen</strong>.<em>Bron: tabel 35.1 uit Obstetrie en gynaecologie door Heineman e.a., p. 871, 8eeditie (2016).</em></p>
    <p>De<strong>squameuze pre maligniteit</strong>kan worden onderverdeeld in:</p>
    <ul>
        <li><em>Usual vulvar intraepithelial neoplasia</em>(uVIN);</li>
        <li><em>Differentiated vulvar intraepithelial neoplasia</em>(dVIN);</li>
        <li>Lichen sclerosus (LS).</li>
    </ul>
    <p><em>Anamnese</em></p>
    <p>De klachten zijn vooral:</p>
    <ul>
        <li>Irritatie;</li>
        <li>Jeuk;</li>
        <li>Dyspareunie, al dan niet gepaard gaand met een branderig gevoel.</li>
    </ul>
    <p>Vooral jeuk en pijn aan de vulva komen vaak voor en maar een klein percentage van de gevallen heeft geen klachten. De afwijking wordt dan per toeval ontdekt door de arts of de patiënt.</p>
    <p><em>Onderzoek en diagnose</em></p>
    <p>De volgende eigenschappen moeten in acht worden genomen:</p>
    <ul>
        <li>Kleur: wit, rood of donker;</li>
        <li>Topografie van de afwijking: uni- of multifocaliteit;</li>
        <li>Afstanden in centimeter tot vitale structuren: clitoris, urethra en anus;</li>
        <li>Oppervlakte onfiguratie: plat, verheven of micropapillair.</li>
    </ul>
    <p>Een<strong>vulvabiopt</strong>is noodzakelijk om de<strong>uiteindelijke diagnose</strong>te kunnen stellen.</p>
    <p><em>Vulvabiopt</em></p>
    <p>Een<strong>stansbiopt</strong>is hiervoor het meest geschikt, omdat dit een biopt is dat<strong>diep</strong>genoeg is. Het liefst wordt dit biopt genomen aan de rand van de afwijking, zodat ook een klein gedeelte van de normale vulvahuid kan worden meegenomen. Meestal kan dit poliklinisch gebeuren onder lokale verdoving. Bij multifocale afwijkingen moet van elk verschillend gebied apart een biopt worden genomen. Bij unifocale afwijkingen wordt<strong>vaker</strong>een maligniteit gevonden dan bij multifocale afwijkingen. Vulvaire klachten hebben vaak een chronisch karakter en daarom is het goed om een digitale foto te maken, zodat kan worden aangegeven waar de biopten zijn genomen. Het doel hiervan is dat veranderingen kunnen worden opgemerkt. Er is tegenwoordig geen indicatie meer voor een vulvoscopie, omdat de sensitiviteit laag is en de applicatie van azijnzuur pijnlijk is.</p>
    <p><strong>Squameuze pre maligniteiten</strong><em></em></p>
    <p><em>Epidemiologie, etiologie en maligne potentie</em></p>
    <p><strong>Lichen sclerosus</strong>kan op elke leeftijd voorkomen, maar voornamelijk bij prepuberale meisjes en bij postmenopauzale vrouwen. De oorzaak en de incidentie zijn onbekend. Het lifetime risico op het ontwikkelen van een vulvacarcinoom is vier tot zes procent.</p>
    <p>Een<em>differentiated vulvar intraepithelial neoplasia</em>(<strong>dVIN</strong>) neemt een paar procent van alle VIN-laesies in beslag. dVIN komt met name voor bij oudere vrouwen en kent een sterke associatie met lichen sclerosus. Daarnaast komt het zelden geïsoleerd voor en wordt het vaak samen met een carcinoom gediagnosticeerd. De precieze ontwikkeling van een lichen sclerosus via een dVIN naar een plaveiselcelcarcinoom is onbekend. Het is wel bekend dat HPV hierin<strong>geen</strong>rol speelt.</p>
    <p>De incidentie van een<em>usual vulvar intraepithelial neoplasia</em>(<strong>uVIN</strong>) wordt geschat op 5/100.000. Het wordt veroorzaakt door HPV, op een vergelijkbare manier als bij een cervicale pre maligniteit. Het komt meestal voor bij rokende jonge vrouwen tussen de dertig en vijftig jaar.</p>
    <p>Risicofactoren zijn:</p>
    <ul>
        <li>Wisselende seksuele contacten;</li>
        <li>Hiv;</li>
        <li>Condylomata accumulata;</li>
        <li>Gebruik van immunosuppressiva.</li>
    </ul>
    <p>Het risico op het ontwikkelen van een vulvacarcinoom is klein en bedraagt een klein aantal bij een goede behandeling van uVIN. Er dient ook rekening gehouden te worden met andere HPV-gerelateerde afwijkingen.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.ytlz8dyfsuxc.png" alt="Image: kix.ytlz8dyfsuxc" style="max-width: 100%; height: auto;" /><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.1vszrcqlra1x.png" alt="Image: kix.1vszrcqlra1x" style="max-width: 100%; height: auto;" /><em></em></p>
    <p><strong>Lichen sclerosus (boven) en uVIN (onder).</strong><em>Bron: figuur 35.1 en 35.2 uit Obstetrie en gynaecologie door Heineman e.a., p. 872, 8eeditie (2016).</em></p>
    <p><em>Morfologie</em></p>
    <p>Bij lichen sclerosus wordt het plaveiselepitheel dunner en is er progressief verlies van het golvende verloop van de basale membraan. In de basale cellagen kunnen er<strong>vacuolen</strong>ontstaan. De dermis onder het plaveiselepitheel krijgt een karakteristiek acellulair homogeen aspect. Hier ontstaat vaak oedeem. Onder deze laag wordt vaak een ontstekingsinfiltraat gezien. Er kan ook hyperkeratose aanwezig zijn. Atypische veranderingen worden niet gezien.</p>
    <p>dVIN is lastig te herkennen. Kenmerken zijn wel dat deze afwijking vaker unifocaal voorkomt, dat er een hoge differentiatiegraad is en een diffuse atypie die zich beperkt tot de basale laag. Immunohistochemische markers, zoals MIB1 en p53, kunnen voor het stellen van de diagnose behulpzaam zijn.</p>
    <p>Een uVIN heeft dezelfde soort uitrijpingsstoornis als een cervicale intra-epitheliale neoplasie (CIN). uVIN is vaak multifocaal en is vaak makkelijk te herkennen door de patholoog.<em></em></p>
    <p><em>Kliniek en behandeling</em></p>
    <p>Het<strong>bestrijden van symptomen</strong>staat centraal in de behandeling tegen squameuze pre maligniteiten. Het wegnemen van de jeukprikkel zorgt voor minder krabwondjes, waardoor de kans op maligne ontaarding kleiner zou kunnen worden. Maar er is nog onvoldoende bewijs om te kunnen zeggen dat dit echt zo is.</p>
    <p>Lichen sclerosus heeft een wisselend beloop en gaat met name gepaard met jeuk en pijn. De ziekte kan ook asymptomatisch verlopen en dit komt bij dertig procent van de gevallen voor. Bij veel patiënten is de huid rondom de anus ook aangedaan. Daarnaast zorgt de ziekte voor fusie van de labia minora, verstrakking van de huid en verlittekening van het preputium van de clitoris. De behandeling bestaat uit een<strong>afbouwschema</strong>met<strong>klasse-IV</strong>-<strong>corticosteroïden</strong>. Tussendoor kan er onbeperkt een indifferente crème gebruikt worden. dVIN is<strong>lastig herkenbaar</strong>, vaak is het een wat rode laesie in een achtergrond van LS. Omdat dVIN een hoge potentie heeft om zich maligne te ontaarden, is chirurgische verwijdering geïndiceerd.</p>
    <p>uVIN kan tot al dan niet verheven laesies leiden die bruine, rood of wit kunnen zijn. Bij de eerste presentatie wordt dit ziektebeeld vaak aangezien voor condylomata (wratjes). uVIN geeft vaak jeukklachten die bestreden kunnen worden met lokale corticosteroïden, verwijdering van de laesies of immunotherapie. Immunotherapie is opgenomen in de behandelmogelijkheden omdat uVIN wordt veroorzaakt door HPV (humaan papillomavirus). De kans op maligne ontaarding is kleiner na een succesvolle behandeling, maar de<strong>recidiefkans</strong>is hoog.</p>
    <p><em>Immunotherapie bij HPV-geïnduceerde aandoeningen van de cervix en de vulva</em></p>
    <p>Gezonde mensen hebben afweermechanismen die beschermen tegen HPV-geïnduceerde aandoeningen. Zeventig procent van hen heeft T-cellen tegen de<strong>oncogene</strong>eiwitten<strong>E6</strong>en<strong>E7</strong>van het HPV-eiwit. HPV-vaccinatie is dan ook gericht tegen E6 en E7. Bij patiënten met HPV-geïnduceerde aandoeningen is er een verstoring of verminderde werking van deze afweer.</p>
    <p>Vrouwen met squameuze premaligniteiten krijgen een<strong>levenslange</strong><em>follow-up</em>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.1vmjyryood9g.png" alt="Image: kix.1vmjyryood9g" style="max-width: 100%; height: auto;" /></p>
    <p><strong>HPV-specifieke cellulaire activiteit</strong>.<em>Bron: figuur 35.3 uit Obstetrie en gynaecologie door Heineman e.a., p. 874, 8eeditie (2016).</em></p>
    <p><strong>De ziekte van Paget</strong></p>
    <p>De<strong>ziekte van Paget</strong>behoort tot de<strong>adenocarcinomen</strong>en is een intra-epitheliale afwijking. Het komt met name voor bij postmenopauzale blanke vrouwen met een gemiddelde leeftijd van zeventig jaar. De ziekte is zeer<strong>zeldzaam</strong>. De ziekte van Paget van de vulva is de meest voorkomende vorm van de extramammaire Paget en kan samengaan met een adenocarcinoom ergens anders, meestal in het distale deel van de tractus digestivus. Er bestaat ook een lokaal infiltratieve variant, een onderliggend adenocarcinoom van de zweetklieren.</p>
    <p><em>Morfologie</em></p>
    <p>Er zijn grote, bleke en gevacuoliseerde<strong>paget-cellen</strong>in de epidermis zichtbaar onder de microscoop. Deze bevatten<strong>blaasvormige kernen</strong>. Paget-cellen kunnen intra-epitheliaal via het plaveiselepitheel uitbreiden en daarnaast kunnen zij voorkomen in zweetklieren, talgklieren en haarfollikels.</p>
    <p><em>Kliniek en behandeling</em></p>
    <p>De klachten zijn vooral<strong>jeuk</strong>en<strong>irritatie</strong>. Het wordt gekenmerkt door<strong>erytheem</strong>met<strong>schilfering</strong>zichtbaar. Voor het stellen van de uiteindelijke diagnose is wederom een biopt vereist. De behandeling bestaat uit een lokale excisie met een marge van één tot twee centimeter. Helaas treden er alsnog in dertig tot veertig procent van de gevallen recidieven op. Dit komt doordat sommige stukjes niet met het blote oog te zien zijn en dus blijven zitten na de excisie.</p>
    <p><em>Melanoma in situ</em></p>
    <p>Dit is een zeer zeldzaam beeld waarvoor een chirurgische verwijdering geïndiceerd is. Er wordt een kleine marge van twee millimeter aangehouden bij het maken van de excisie.</p>
    <p>Het<strong>direct</strong>verrichten van een<strong>therapeutische excisie</strong>met een<strong>ruime marge</strong>wordt om twee redenen afgeraden:</p>
    <ul>
        <li>Klinische diagnose wordt in een derde van de gevallen niet bevestigd met microscopisch onderzoek: onnodig verwijderen;</li>
        <li>Marge wordt bepaald door de breslowdikte en deze is klinisch niet betrouwbaar te schatten.</li>
    </ul>
    <p><strong>Premaligne aandoeningen van de cervix uteri</strong></p>
    <p>De ontstaanswijze van premaligne aandoeningen van de cervix vertoont veel overlap met die van de vulva, de vagina en rondom de anus. Het gaat hierbij met name om afwijkingen aan het<strong>plaveiselepitheel</strong>en soms (met name endocervix) aan het glandulair epitheel.</p>
    <p><em>Etiologie, epidemiologie en demografie</em></p>
    <p><strong>Een</strong><strong>HPV-</strong>infectie is een belangrijke factor bij het ontstaan van cervixcarcinoom. Vijftien soorten hiervan zijn oncogeen, met name:</p>
    <ul>
        <li>Type 16 en 18;</li>
        <li>Type 31, 33 en 45.</li>
    </ul>
    <p>Het virus is seksueel overdraagbaar, maar veroorzaakt geen directe symptomen. Zestig tot tachtig procent van alle vrouwen raken ooit geïnfecteerd met HPV. In de meeste gevallen wordt het virus geklaard en heeft het geen gevolgen. Als de infectie niet geklaard kan worden, bestaat er een kans op maligne ontaarding. Dit komt in ongeveer tien procent van alle gevallen voor en is meestal het gevolg van een afwijkend immuunrespons. Tevens heeft het cervixcarcinoom een lage incidentie, waardoor er gesteld kan worden dat de kans op het ontwikkelen van een cervixcarcinoom nog steeds klein is.</p>
    <p><em>Preventie</em></p>
    <p>De ontdekking van HPV als veroorzaker van neoplastische afwijkingen aan de genitalia heeft enorm bijgedragen aan de preventie. Het gebruik van<strong>condooms</strong>zorgt voor bescherming tegen het doorgeven van HPV. Bij consequent gebruik hiervan zorgt voor een reductie van vijftig procent op het ontstaan van persisterende infecties.</p>
    <p>De<strong>HPV-vaccinatie</strong>is sinds 2009 opgenomen in het Rijksvaccinatieprogramma. Alle twaalfjarige meisjes in Nederland krijgen hiervoor een oproep. Het heeft als doel de humorale immuniteit te bevorderen.</p>
    <p>Er is ook<strong>secundaire preventie</strong>om het ontstaan van een carcinoom te voorkomen. Dit wordt gedaan aan de hand van<strong>screening</strong>, namelijk het<strong>bevolkingsonderzoek baarmoederhalskanker</strong>.</p>
    <p><strong>Kliniek</strong><em></em></p>
    <p><em>Anamnese</em></p>
    <p>Premaligne cervixafwijkingen veroorzaken zelden klachten. Meestal wordt de diagnose gesteld na een uitstrijkje bij het bevolkingsonderzoek.</p>
    <p>Soms zijn er wel klachten:</p>
    <ul>
        <li>Bloedverlies tussen menstruaties of in de menopauze;</li>
        <li>Contactbloedingen;</li>
        <li>Een veranderde, bruin- of rood gekleurde fluor vaginalis;</li>
    </ul>
    <p>Nader cytologisch of colposcopisch onderzoek (onderzoek van de baarmoedermond met een soort microscoop) is nodig bij vrouwen die wel klachten hebben. Een uitzondering zijn jonge vrouwen onder de dertig jaar, die slechts één keer een contactbloeding hebben gehad. Hierbij kan men eerder denken aan een seksueel overdraagbare aandoening (SOA), zoals Chlamydia.</p>
    <p><em>Onderzoek</em></p>
    <p>Het<strong>cervixuitstrijkje</strong>wordt gebruikt voor diagnostiek en screening. Bij cervixcytologie worden er met een borsteltje cellen van de ecto- en endocervix uitgestreken op een prepareer glas en microscopisch onderzocht. Een nadeel is dat er ook andere cellen bij zitten die voor vertroebeling kunnen zorgen. Het borsteltje kan ook uitgeschud worden in een transportvloeistof. Cellen kunnen dan zonder bijmenging gefixeerd worden. Dit heet<strong>dunnelaagcytologie</strong>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.hzf6gg5hw6r4.png" alt="Image: kix.hzf6gg5hw6r4" style="max-width: 100%; height: auto;" /></p>
    <p><strong>CIN-classificatie</strong>.<em>Bron: figuur 35.5 uit Obstetrie en gynaecologie door Heineman e.a., p. 877, 8eeditie (2016).</em></p>
    <p>Er geldt dat hoe meer afwijkende cellen er aan het oppervlak komen, des te meer afwijkende cellen in het cytologisch preparaat worden aangetroffen.</p>
    <p>De<strong>KOPAC-B-classificatie</strong>geeft een nauwkeurig overzicht van alle mogelijke afwijkingen in een uitstrijkje. Het is van belang dat er onderscheid kan worden gemaakt tussen plaveisel afwijkingen van de ectocervix en de glandulaire afwijkingen van de endocervix. Onthoud ook dat een afwijkend uitstrijkje niet meteen betekent dat er ook sprake is van cervicale intra-epitheliale neoplasie (CIN) of kanker.</p>
    <p>Er is ook de<strong>PAP-classificatie</strong>(afgeleid van Papanicolaou), die voornamelijk gebruikt wordt voor rapportage waarop dan ook het beleidsadvies gebaseerd wordt.  Onthoud dat er altijd<strong>histologisch onderzoek</strong>gedaan moet worden met daarbij ook gynaecologisch en colposcopisch onderzoek. Enkel cytologisch onderzoek is niet voldoende om de diagnose te bevestigen.</p>
    <p><em>Bevolkingsonderzoek</em></p>
    <p>Jaarlijks worden er ongeveer 750.000 uitstrijkjes verricht in Nederland. De screening door het bevolkingsonderzoek wordt één keer in de vijf jaar gedaan bij vrouwen tussen de dertig en zestig jaar oud. De uitstrijkjes worden cytologisch onderzocht.</p>
    <p>Uit onderzoek is gebleken dat slechts de helft van alle cervixcarcinoom gevallen ontdekt worden via het bevolkingsonderzoek, maar dit is mede te danken aan het feit dat niet iedere vrouw die een oproep krijgt een uitstrijkje laat maken. Daarnaast is de sensitiviteit van de test niet optimaal, waardoor fout-negatieve uitslagen niet uitgesloten kunnen worden. Screening op HPV zorgt er niet per se voor dat er meer gevallen van cervixkanker worden vastgesteld, maar wel dat het<strong>eerder</strong>ontdekt wordt.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.n6p2x3u5rm0l.png" alt="Image: kix.n6p2x3u5rm0l" style="max-width: 100%; height: auto;" /></p>
    <p><strong>KOPAC-B-classificatiesysteem.</strong><em>Bron: tabel 35.2 uit Obstetrie en gynaecologie door Heineman e.a., p. 877, 8eeditie (2016).</em></p>
    <p><em>Histologie</em></p>
    <p>Premaligne afwijkingen van de cervix ontstaan vrijwel altijd in de<strong>transformatiezone</strong>. Dit is het gebied tussen het endocervicale cilinderepitheel en het ecto cervicale plaveiselepitheel. In dat gebied vindt omzetting plaats van het kwetsbare cilinderepitheel naar het stevigere plaveiselepitheel. Dit fysiologische proces wordt<strong>squameuze metaplasie</strong>genoemd. Onder invloed van HPV kan zich een gestoorde uitrijping voordoen, en dit heet<strong>dysplasie</strong>.</p>
    <p>De<strong>uitrijpingsstoornis</strong>wordt gekenmerkt door:</p>
    <ul>
        <li>Cel- en kernatypie;</li>
        <li>Celdeling in de hogere lagen van het epitheel;</li>
        <li>Verbreding van de basale laag;</li>
        <li>Toename van kerngrootte ten opzichte van het cytoplasma volume;</li>
        <li>Atypie van de cellen in de basale laag.</li>
    </ul>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.uubv6ummw0js.png" alt="Image: kix.uubv6ummw0js" style="max-width: 100%; height: auto;" /><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.kkeh9relc376.png" alt="Image: kix.kkeh9relc376" style="max-width: 100%; height: auto;" /></p>
    <p><strong>Transformatiezone.</strong><em>Bron: tabel 35.6 en 35.7 uit Obstetrie en gynaecologie door Heineman e.a., p. 879, 8eeditie (2016).</em></p>
    <p>De CIN (Cervicale intra-epitheliale neoplasie) kent de volgende<strong>gradering</strong>:</p>
    <ul>
        <li>CIN I (lichte dysplasie): onderste derde deel van het epitheel is veranderd;</li>
        <li>CIN II (matige dysplasie): onderste twee derde deel is veranderd;</li>
        <li>CIN III (ernstige dysplasie, vroeger ook wel carcinoma in situ genoemd): gehele epitheellaag is veranderd.</li>
    </ul>
    <p>Er komt ook intra-epitheliale neoplasie voor van het glandulaire epitheel dat niet onderverdeeld wordt in graden. De afkorting hiervoor is<strong>CGIN</strong>. Hiervoor geldt geen gradering zoals bij de CIN. Met behulp van de KOPAC-B-classificatie kan er gekeken worden of het gaat om een CIN of om een CGIN.</p>
    <p><em>Colposcopie</em></p>
    <p>De<strong>colposcoop</strong>is een speciale soort microscoop die door middel van verlichting en vergroting de<strong>externe genitaliën</strong>beter zichtbaar maken voor inspectie. Het richt zich op het gehele gebied waar intra-epitheliale neoplasie kan ontstaan:</p>
    <ul>
        <li>Ectocervix;</li>
        <li>Endocervix;</li>
        <li>Vagina.</li>
    </ul>
    <p>Op deze manier kunnen de meet verdachte laesies opgespoord worden, zodat er vervolgens een biopt kan worden genomen. Het nadeel van colposcopie is dat het een<strong>lage sensitiviteit</strong>heeft, waardoor een biopt nog steeds de gouden standaard is om de uiteindelijke diagnose te kunnen stellen.</p>
    <p>Indicaties voor colposcopisch onderzoek zijn:</p>
    <ul>
        <li>Klachten van persisterend bloedverlies of fluor;</li>
        <li>Een afwijkend uitstrijkje;</li>
        <li>Een verhoogde kans op vagina- of cervixafwijking;</li>
        <li>Een klinisch verdachte cervix.</li>
    </ul>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.4nayfuypvdum.png" alt="Image: kix.4nayfuypvdum" style="max-width: 100%; height: auto;" /></p>
    <p><strong>Uitvoering colposcopisch onderzoek</strong>.<em>Bron: Obstetrie en gynaecologie door Heineman e.a., p. 879, 8eeditie (2016).</em></p>
    <p><strong>Diagnose</strong></p>
    <p>De diagnose kan alleen gesteld worden aan de hand van een<strong>biopt</strong>. Als de colposcopie iets anders laat zien dan de histologie van het biopt, dan moet de colposcopie herhaald worden. Verwijzing naar een gynaecologische oncoloog is geïndiceerd wanneer er een macroscopische verdenking is op een carcinoom, terwijl het biopt iets anders laat zien.</p>
    <p><strong>Behandeling</strong></p>
    <p>De behandeling is afhankelijk van:</p>
    <ul>
        <li>Lokalisatie;</li>
        <li>Graad van afwijking;</li>
        <li>Omvang.</li>
    </ul>
    <p>CIN-I en kleine CIN-II laesies worden niet behandeld, omdat deze meestal vanzelf overgaan. Grote CIN-II en CIN-III laesies moeten wel behandeld worden, omdat zij een grote kans hebben op maligne ontaarding. CIN-I en kleine CIN-II laesies die niet vanzelf overgaan, moeten tevens behandeld worden. De behandeling bestaat uit het weghalen of vernietigen van de transformatiezone met de endocervicale crypten.</p>
    <p>Destructie (cryochirurgie of laservaporisatie) geeft minder schade, maar moet toch om twee redenen vermeden worden:</p>
    <ul>
        <li>Geen histologische controle op compleetheid van verwijdering;</li>
        <li>Geen controle op diagnose: occult carcinoom.</li>
    </ul>
    <p>De<strong>lisexcisie</strong>of<strong>LLETZ</strong>(<em>large loop excision of the transformation zone</em>) zijn de goedkoopste en minst beschadigende manieren van excisie. Deze hebben voorkeur bij behandeling van CIN. De effectiviteit van de behandeling tegen CIN is altijd rondom negentig procent, ongeacht de keuze van de behandeling.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.24k0r6lou2v9.png" alt="Image: kix.24k0r6lou2v9" style="max-width: 100%; height: auto;" /><em></em></p>
    <p><strong>Histologie bij normale portio vs CIN II-laesie.</strong><em>Bron: figuur 35.8 en 35.9 uit Obstetrie en gynaecologie door Heineman e.a., p. 880, 8eeditie (2016).</em></p>
    <p><em>Lisexcisie</em></p>
    <p>Dit is de<strong>eerste keuze behandeling</strong>bij CIN. Met een metalen lus wordt de gehele transformatiezone tot een diepte van maximaal zes millimeter verwijderd. De volledige transformatiezone wordt in één beweging eruit gesneden. Deze behandeling vindt poliklinisch plaats onder lokale verdoving. In de eerste twee tot drie weken na de lisexcisie kan er nog wat fluor of bloedverlies optreden. Complicaties komen niet vaak voor.</p>
    <p><em>Cryocoagulatie</em></p>
    <p>Hierbij wordt de transformatiezone bevroren door een metalen probe er tegenaan te plaatsen. Lokale verdoving is niet nodig. Patiënten kunnen na de behandeling fluor hebben, maar verder zijn er geen ernstige complicaties bekend.</p>
    <p><em>Laservaporisatie</em></p>
    <p>De transformatiezone wordt onder lokale analgesie met koolstofdioxide-laserlicht beschenen. Dit leidt tot een grote lokale verhitting van het weefsel waardoor de cel explodeert. Zo kan een weefsellaag van gewenste dikte verwijderd worden.</p>
    <p><em>Laserexcisie</em></p>
    <p>Met behulp van een koolstofdioxide-laserstraal kan onder lokale verdoving een cilindervormige excisie van de transformatiezone worden gemaakt. De techniek is gelijkwaardig aan een lisexcisie, maar de apparatuur is duurder.</p>
    <p><em>Exconisatie</em></p>
    <p>Bij een exconisatie wordt onder plaatselijke of algehele verdoving een kegelvormig stukje weefsel uit de portio gesneden. Dit is primair een diagnostische ingreep. Als de CIN-laesie compleet verwijderd is, kan de ingreep ook therapeutisch geweest zijn.</p>
    <p><em>Het resultaat</em></p>
    <p>Het resultaat van de behandeling wordt vastgesteld met<strong>cytologie</strong>. Na zes, twaalf en vierentwintig maanden worden controle-uitstrijkjes gemaakt. Bij afwijkingen worden colposcopie en weefseldiagnostiek herhaald. Indien de uitstrijkjes normaal zijn, keert de vrouw na twee jaar terug in de systematiek van het bevolkingsonderzoek.</p>
    <p><strong>Premaligne aandoeningen van het endometrium</strong></p>
    <p><em>Pathofysiologie</em></p>
    <p>Endometriumcarcinoom kan het gevolg zijn van hyperplasie, die met name optreedt door<strong>oestrogene stimulering</strong>:</p>
    <ul>
        <li>Endogeen: bijvoorbeeld adipositas, granulosaceltumor of polycysteus ovariumsyndroom;</li>
        <li>Exogeen: oestrogeensubstitutie zonder progestagene behandeling met anti oestrogenen.</li>
    </ul>
    <p>Hyperplasie kan simpel, cysteus of complex zijn. Cysteus wordt ook wel het<strong>Zwitserse-kaas model</strong>genoemd. Gevonden<strong>atypie</strong>geeft een verhoogde kans op ontstaan of een onderliggend endometriumcarcinoom. Genetische predispositie voor endometriumcarcinoom bestaat ook, zoals het<strong>syndroom van Lynch</strong>.</p>
    <p>Slechte prognostische kenmerken in het pre maligne weefsel zijn:</p>
    <ul>
        <li>PTEN-mutaties;</li>
        <li>kRAS-mutaties;</li>
        <li>Microsatelliet instabiliteit (MSI).</li>
    </ul>
    <p><em>Anamnese</em></p>
    <p><strong>Abnormaal vaginaal bloedverlies</strong>is het meest voorkomende symptoom bij (atypische) hyperplasie. Dit kan zelfs bij postmenopauzale vrouwen optreden, waardoor deze vrouwen sneller de huisarts raadplegen. De kans op een (pre)maligniteit wordt groter naarmate iemand ouder wordt.<strong></strong></p>
    <p><strong>Onderzoek</strong></p>
    <p><em>Gynaecologisch onderzoek</em></p>
    <p>Abnormaal vaginaal bloedverlies geeft een indicatie voor gynaecologisch onderzoek. Er wordt dan een uitstrijkje gemaakt. Bij een endometriumhyperplasie levert het gynaecologisch onderzoek meestal geen opvallende afwijkingen op. Bij het speculumonderzoek wordt er gelet op:</p>
    <ul>
        <li>Afwijkingen van de cervix;</li>
        <li>Atrofie.</li>
    </ul>
    <p>Bij bimanueel onderzoek is het van belang om vast te stellen:</p>
    <ul>
        <li>Consistentie van de uterus;</li>
        <li>Grootte van de uterus;</li>
        <li>Adnex wellingen.</li>
    </ul>
    <p>Bij het vermoeden van een endometrium afwijking kan het endometrium geaspireerd worden met behulp van een<strong>microcurette</strong>. Deze heeft een hoge betrouwbaarheid.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.c0498ja58d7z.png" alt="Image: kix.c0498ja58d7z" style="max-width: 100%; height: auto;" /></p>
    <p><strong>Richtlijn abnormaal vaginaal bloedverlies in de postmenopauze.</strong><em>Bron: figuur 35.11 uit Obstetrie en gynaecologie door Heineman e.a., p. 882, 8eeditie (2016).</em></p>
    <p><em>Vaginale echografie</em></p>
    <p>Bij onverklaard abnormaal vaginaal bloedverlies moet gynaecologisch onderzoek gevolgd worden door vaginale echografie. Zo kan er een beeld van de uterus en ovaria verkregen worden.</p>
    <p>Uit onderzoek blijkt dat in de postmenopauzale vrouwen een endometriumdikte moeten hebben die<strong>kleiner</strong>is dan<strong>vier millimeter</strong>. Indien de endometriumdikte niet goed ingeschat kan worden, kan een watercontrastecho (<strong>saline infusion sonography</strong>) handig zijn om de afzonderlijke structuren van elkaar te onderscheiden. Indien de bevindingen abnormaal zijn, is dit een indicatie voor histologisch onderzoek.</p>
    <p><em>Hysteroscopie</em></p>
    <p>Weefsel voor histologisch onderzoek wordt verkregen via een hysteroscoop. Zo wordt er dus een biopt genomen. Een andere methode is het nemen van een biopt door middel van aspiratie.</p>
    <p>Tot aspiratie technieken horen:</p>
    <ul>
        <li>Vabracurette;</li>
        <li>Pipelle: zonder anesthesie op de polikliniek, sensitiviteit bij postmenopauze vrouwen is zeer hoog. Een aanvullende hysteroscopie is dan niet meer geïndiceerd.</li>
    </ul>
    <p><em>Pathologisch onderzoek</em></p>
    <p>In een uitstrijkje kunnen atypische endometriumcellen worden gevonden. Kenmerkend zijn<strong>dos à dos</strong>gelegen klierbuizen door verlies aan stroma tussen de buizen.</p>
    <p>Men ziet ook atypische kenmerken van de klierbuis kernen:</p>
    <ul>
        <li>Kern ergroting;</li>
        <li>Mitose activiteit;</li>
        <li>Nucleoli;</li>
        <li>Verlies van polariteit ten opzichte van het lumen.</li>
    </ul>
    <p><strong>Behandeling</strong></p>
    <p>Als er een atypische hyperplasie gevonden wordt in een poliep, kan er een terughoudend beleid toegepast worden. Dit geldt met name voor poliepen waarvan de steel geen hyperplasie vertoont. Bij andere lokalisaties van atypische hyperplasie, is een hysterectomie vereist. Bij de behandeling spelen de leeftijd en een eventuele kinderwens (willen behouden van de uterus) een belangrijke rol. Premenopauzale vrouwen die een kinderwens hebben, kunnen met<strong>progestativa</strong>behandeld worden. Dit kan oraal of in de vorm van een spiraal. Bij vrouwen die in de overgang of postmenopauzaal zijn, is de beste behandeling het verwijderen van de uterus. Dit wordt ook wel een<strong>uterusextirpatie</strong>genoemd.</p>
    <section class="chapter-section">
        <h2 id="hoofdstuk-12-gynaecologische-oncologie">Hoofdstuk 12: Gynaecologische oncologie</h2>
    <p><em>De informatie in dit hoofdstuk is gebaseerd op:</em></p>
    <ul>
        <li><em>Obstetrie en Gynaecologie door Heineman e.a., 8eeditie (2016): hoofdstuk 36(dit komt overeen met hoofdstuk 29 en 30 volgens de opgegeven literatuur).</em><strong></strong></li>
    </ul>
    <p><strong>Definities</strong></p>
    <ul>
        <li><strong>Carcinoma in situ</strong>: intra-epitheliale nieuwvorming (neoplasie) zonder invasie of metastasering;</li>
        <li><strong>Carcinoom</strong>: kwaadaardig gezwel van epitheliale oorsprong met de mogelijkheid tot infiltrerende groei en metastasering;</li>
        <li><strong>Maligne</strong>: kwaadaardig;</li>
        <li><strong>Sarcoom</strong>: kwaadaardig gezwel van niet-epitheliale oorsprong met de mogelijkheid tot infiltrerende groei en metastasering;</li>
        <li><strong>Screening</strong>: het onderzoeken van een asymptomatische populatie met behulp van een onderzoeksmethode om een aandoening vroeg, bij voorkeur in een voorstadium, te diagnosticeren.</li>
    </ul>
    <p><strong>Inleiding</strong></p>
    <p>Gynaecologische oncologie is het vakgebied binnen de gynaecologie dat zich richt op preventie, diagnostiek, behandeling en begeleiding van vrouwen met kanker van de geslachtsorganen. De meest voorkomende maligne tumor bij vrouwen is het<strong>mammacarcinoom</strong>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.uhn87jxqugge.png" alt="Image: kix.uhn87jxqugge" style="max-width: 100%; height: auto;" /></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.gtqbf86yokih.png" alt="Image: kix.gtqbf86yokih" style="max-width: 100%; height: auto;" /></p>
    <p><strong>Gynaecologische tumoren</strong>.<em>Bron: tabel 36.1 en 36.2 uit Obstetrie en gynaecologie door Heineman e.a., p. 880, 8eeditie (2016).</em></p>
    <p>Het ovariumcarcinoom kent een slechte prognose. Huisartsen worden weinig met gynaecologische tumoren geconfronteerd waardoor er tijdens de diagnostische fase gemakkelijk een<em>doctor’s delay</em>kan optreden.</p>
    <p>Gynaecologische kanker is zeldzaam bij jonge vrouwen. Bij vrouwen jonger dan 25 jaar komt een ovariële maligniteit het meest frequent voor, tussen de 25 en 45 jaar het cervixcarcinoom. Dit carcinoom kent echter ook een piek bij zeventig- tot tachtigjarigen. Het corpus- en ovariumcarcinoom zijn tumoren die in de postmenopauze hun hoogste incidentie hebben. Het vulvacarcinoom komt bij hoogbejaarde vrouwen het meest voor.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.dmqojfh429jk.png" alt="Image: kix.dmqojfh429jk" style="max-width: 100%; height: auto;" /></p>
    <p><strong>Leeftijdsspecifieke gynaecologische tumoren</strong>.<em>Bron: figuur 36.1 uit Obstetrie en gynaecologie door Heineman e.a., p. 880, 8eeditie (2016).</em></p>
    <p>Na een aanvankelijke daling blijft de incidentie van het cervixcarcinoom de afgelopen tien jaar constant met ongeveer 700 gevallen per jaar. Het endometriumcarcinoom laat een duidelijke stijging zien. De incidentie van het ovariumcarcinoom, ongeveer 1100 gevallen per jaar, blijft gelijk. Kanker aan de geslachtsorganen wordt anders ervaren dan kanker ergens anders in het lichaam, vanwege de relatie met seksualiteit en voortplanting. Er is een relatie tussen het seksueel overdraagbare HPV-virus en cervixcarcinoom. Helaas heeft dit ertoe geleid dat vrouwen met gynaecologische tumoren zich soms gestigmatiseerd voelen als ‘promiscue’ (veel seksuele partners).</p>
    <p><strong>Maligniteiten van de vulva</strong></p>
    <p><em>Inleiding</em></p>
    <p>Premaligne en maligne aandoeningen van de vulva zijn relatief zeldzaam. Slechts vier tot vijf procent van alle gynaecologische maligniteiten betreft een vulvacarcinoom. Hiervan is 90% een plaveiselcelcarcinoom.</p>
    <p>Er is een delay tussen het eerste moment van klachten en stellen van de diagnose.</p>
    <p>Oorzaken hiervoor zijn:</p>
    <ul>
        <li><em>Patient’s delay</em>: patiënten wacht lang door bijvoorbeeld schaamte of niet-ernstige klachten zoals irritatie en jeuk op de vulva;</li>
        <li><em>Doctor’s delay</em>: zeldzaamheid van vulvacarcinomen en aspecificiteit van de klachten.</li>
    </ul>
    <p>Aangetoond is dat bij het vulvacarcinoom, net als bij het melanoom en mammacarcinoom, een tumor negatieve schildwachtklier betekent dat de kans op overige lymfekliermetastasen in de liezen uitermate gering is. Dit betekent dat bij 70-80% van de vrouwen met een laag stadium vulvacarcinoom na een negatieve schildwachtklier een volledige lymfadenopathie niet meer noodzakelijk is.</p>
    <p><em>Epidemiologie en demografie</em></p>
    <p>Het vulvacarcinoom komt vooral voor bij oudere vrouwen. De incidentie is 2 per 100.000 vrouwen, bij vrouwen ouder dan 75 jaar is deze incidentie tienmaal zo hoog.</p>
    <p>Niet-neoplastische afwijkingen en vulvaire intra-epitheliale neoplasie komen op veel jongere leeftijd voor, mediaan is 35 jaar. De latentieperiode van een mogelijke progressie van een premaligne afwijking naar het vulvacarcinoom is daarmee 25-30 jaar. Door de verouderende populatie neemt het aantal nieuwe patiënten geleidelijk toe, ook al is het een zeldzaam voorkomende maligniteit.</p>
    <p>De oorzaak is onbekend, waarschijnlijk is er wel een samenhang van risicofactoren:</p>
    <ul>
        <li>Neoplastische en niet-neoplastische benigne vulva-afwijkingen;</li>
        <li>Infectie met het HPV-virus;</li>
        <li>Premaligne en maligne afwijkingen van de cervix;</li>
        <li>Roken;</li>
        <li>Verlaagde immunologische afweer;</li>
        <li>Chronische venerische ziekten doorgemaakt.</li>
    </ul>
    <p>De hoog risico HPV-typen 16 en 18 worden ook bij vulvacarcinomen en vulvaire intra-epitheliale neoplasieën gezien, wel minder dan bij het cervixcarcinoom. Roken en HPV-infectie kunnen een<strong>synergistisch effect</strong>hebben door het onderdrukken van de lokale immunologische afweer.</p>
    <p>Het tegelijkertijd voorkomen van premaligne en maligne afwijkingen van de vulva met die van de cervix zou een gemeenschappelijke HPV-etiologie kunnen hebben. Premaligne en maligne cervixafwijkingen gelden als een<strong>risicofactor</strong>voor het ontwikkelen van vulvacarcinoom, omgekeerd geldt dit ook.</p>
    <p><em>Maligne afwijkingen</em></p>
    <p>De klachten van patiënten met een vulvacarcinoom zijn vergelijkbaar met de klachten bij niet-neoplastische en neoplastische vulva-afwijkingen:</p>
    <ul>
        <li>Irritatie;</li>
        <li>Jeuk;</li>
        <li>Kleine tumor.</li>
    </ul>
    <p>Er kunnen ook<strong>pijnklachten</strong>zijn door een epitheeldefect of desquamatie, vooral bij het zitten en plassen. Er kan ook bloedverlies en afscheiding zijn. Als de tumor lokaal uitgebreid is, kan de stank van necrotisch weefsel ook een klacht zijn.</p>
    <p><em>Morfologie en metastasering</em></p>
    <p>Morfologisch worden verschillende typen maligne aandoeningen van de vulva onderscheiden. Deze typen tumor en het percentage van voorkomen staan samengevat in tabel 36.3</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.kn6h44p4g5c0.png" alt="Image: kix.kn6h44p4g5c0" style="max-width: 100%; height: auto;" /><em></em></p>
    <p><strong>Maligne aandoeningen vulva</strong>.<em>Bron: tabel 36.3 uit Obstetrie en gynaecologie door Heineman e.a., p. 892, 8eeditie (2016).</em></p>
    <p><em>Plaveiselcelcarcinoom van de vulva</em></p>
    <p>Vaak is er sprake van langdurende jeuk van de vulva. De meest voorkomende lokalisatie is één van de<strong>labia majora</strong>gevolgd door de labia minora. Soms ontstaat de laesie in de omgeving van de clitoris of het perineum. Bij vijf procent van de patiënten worden er diverse laesies gevonden.</p>
    <p>De diagnose wordt histologisch gesteld met een stansbiopt.</p>
    <p>Het<strong>verruceus carcinoom</strong>is een variant van het plaveiselcelcarcinoom:</p>
    <ul>
        <li>Bloemkoolachtige, exofytische groei;</li>
        <li>Komt zowel voor op cervix en in de vagina;</li>
        <li>Vaak moeilijk te differentiëren van een condyloma acuminatum of een squameus papiloom;</li>
        <li>Metastasering naar de liesklieren is zelden;</li>
        <li>Behandeling: ruime, lokale excisie.</li>
    </ul>
    <p><em>Carcinoom van de glandula Bartholini</em></p>
    <p>Het primaire carcinoom van de glandula Bartholini is een<strong>zeldzame</strong>tumor. In de klier van Bartholin treft men aan:</p>
    <ul>
        <li>Klierepitheel;</li>
        <li>Plaveiselepitheel;</li>
        <li>Overgangsepitheel.</li>
    </ul>
    <p>Deze drie componenten kunnen alle maligne worden.</p>
    <p><em>Basaalcelcarcinoom van de vulva</em></p>
    <p>Het kent een gunstige prognose omdat er geen metastasering optreedt. Lokale radicale excisie is afdoende.</p>
    <p><em>Vulva melanoom</em></p>
    <p>Het vulva melanoom is zeldzaam. Meestal zitten ze op de labia minora of op de clitoris. De diagnose wordt gesteld door middel van een biopsie. De prognose is afhankelijk van de penetratiediepte in de dermis. Een ruime excisie is in principe voldoende.</p>
    <p>Urethra, anus en rectum zijn beperkende factoren bij de radicaliteit van de excisie.</p>
    <p>De vijfjaarsoverleving van het vulva melanoom is ongeveer 32%. Indien de tumor niet dieper reikt dan een millimeter is de overleving uitstekend: 100%.</p>
    <p><em>Vulva sarcoom</em></p>
    <p>Het vulva sarcoom is zeldzaam. Verschillende histologische typen zijn:</p>
    <ul>
        <li>Leiomyosarcoom;</li>
        <li>Fibrosarcoom;</li>
        <li>Neurofibrosarcoom;</li>
        <li>Liposarcoom;</li>
        <li>Rabdomyosarcoom;</li>
        <li>Angiosarcoom;</li>
        <li>Epitheloïdsarcoom.</li>
    </ul>
    <p>Het meest voorkomend is het<strong>leiomyosarcoom</strong>. De prognose van deze maligniteit is afhankelijk van de grootte van de laesie, de groeiwijze en het aantal mitosen.</p>
    <p><em>Plaveiselcelcarcinoom van de vulva</em></p>
    <p>De belangrijkste lymfeafvloed van de<strong>vulva</strong>vindt plaats naar<strong>ipsilaterale</strong>inguinale en femorale lymfeklieren. Het meest ventrale gedeelte van de labia minora, clitorisgebied en mediale perineum hebben een<strong>bilaterale lymfeafvloed</strong>.</p>
    <p>Bij patiënten met een vulvacarcinoom worden in het algemeen ipsilaterale metastasen in de lies gevonden: vaak zijn er verschillende lymfeklieren betrokken en bestaat er kapseldoorbraak. De lymfogene metastasering heeft verband met de grootte van de tumor en de infiltratiediepte.</p>
    <p>Het vulvacarcinoom kan zich:</p>
    <ul>
        <li>Hematogeen metastaseren op afstand naar de<strong>lever</strong>,<strong>longen</strong>en<strong>botten</strong>;</li>
        <li>Per continuitatem uitbreiden naar de vagina, urethra en anus.</li>
    </ul>
    <p><em>Onderzoek en diagnose</em></p>
    <p>Het aspect van een vulvacarcinoom kan gevarieerd zijn. Aanvankelijk kan de tumor imponeren als een wrat, vaak als een verheven laesie. Er kan sprake zijn van ulceratie of van pigmentatie. In alle gevallen is histologisch onderzoek van stansbiopten noodzakelijk.</p>
    <p>Bij verder onderzoek is palpatie van beide liezen van belang aangezien lymfogene metastasering de oppervlakkige en diepe liesklieren als eerste station treft. Cervixcytologie moet ook verricht worden omdat de cervix ook aangedaan kan zijn. Al naargelang de grootte van de tumor, lokalisatie en lymfekliermetastasering wordt het vulvacarcinoom ingedeeld volgens de FIGO-indeling.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.wruhu0c6njhr.png" alt="Image: kix.wruhu0c6njhr" style="max-width: 100%; height: auto;" /></p>
    <p><strong>FIGO-indeling vulvacarcinoom</strong>.<em>Bron: tabel 36.4 uit Obstetrie en gynaecologie door Heineman e.a., p. 894, 8eeditie (2016).</em></p>
    <p><strong>Behandeling</strong><u></u></p>
    <p><em>Stadium I, infiltratiediepte &lt; 1 mm</em></p>
    <p>Behandeling bestaat uit radicale lokale resectie, waarmee bedoeld wordt dat de tumor macroscopisch aan alle kanten omgeven moet zijn door een strook normaal weefsel van minstens 1,5 centimeter breed. Verwijdering van de liesklieren kan achterwege worden gelaten, er worden bij een invasiediepte van minder dan een millimeter vrijwel nooit lymfekliermetastasen in de lies gevonden.</p>
    <p><em>Stadium I, infiltratiediepte &gt; 1 mm</em></p>
    <p>De behandeling bestaat uit een radicale lokale excisie met verwijdering van de<strong>poortwachterklier</strong>. Indien de laesie multifocaal is of groter dan vier centimeter is, wordt er een radicale excisie uitgevoerd met een oppervlakkige en diepe liesklierdissectie. Wanneer de snijranden rond de tumor onvoldoende vrij zijn, volgt er re-resectie of radiotherapie op de vulva.<em></em></p>
    <p>Er zijn sterke aanwijzingen dat metastasering naar de regionale lymfeklieren op een<strong>sequentiële wijze</strong>plaatsvindt, waarbij de poortwachterklier de eerste ontvangende klier is en derhalve de eerste lymfeklier is waar tumorcellen naar kunnen uitzaaien. De gedachte is dat indien deze klier geen tumorcellen bevat, het zeer onwaarschijnlijk is dat de andere liesklieren wel tumorcellen bevatten. Histopathologisch onderzoek van de poortwachterklier is bepalend voor of er al dan niet een inguinofemorale lymfadenectomie moet worden verricht.</p>
    <p>De poortwachter kan worden gelokaliseerd door een aantal uren voorafgaand aan de operatie radioactief technetium rondom de tumor te injecteren. Dit wordt dan door de poortwachterklier opgenomen, deze is dan met een scan te lokaliseren. Door de nucleair geneeskunde wordt dan op de huid aangegeven waar de klier zit.</p>
    <p>Bij de operatie wordt een blauwe kleurstof rondom de tumor geïnjecteerd. Deze kleurstof verplaatst zich via de lymfebaan en dus ook naar de regio van de poortwachterklier, deze kleurt blauw.</p>
    <p>Via een kleine incisie wordt vervolgens de radioactieve lymfeklier met behulp van een voor radioactiviteit gevoelige<em>probe</em>opgezocht en verwijderd. Indien er tumorcellen te zien zijn in de vriescoupe, wordt er een inguinofemorale lymfadenectomie verricht.</p>
    <p>Indien de vriescoupe negatief en bij definitieve pathologische analyse toch tumorcellen worden gevonden, dient in tweede instantie een oppervlakkige en diepe liesklierdissectie verricht te worden.</p>
    <p>Door het toepassen van de poortwachterklier techniek kan bij 70-80% van de vrouwen met een stadium I-vulvacarcinoom kleiner dan vier centimeter de lymfadenectomie voorkomen worden.</p>
    <p><em>Stadium II</em></p>
    <p>Bij een tumor in stadium II, kleiner dan vier centimeter, geldt dezelfde behandeling als bij stadium I met infiltratiediepte groter dan een millimeter. Vanwege ingroei zal er soms een uitgebreidere resectie nodig zijn.</p>
    <p>Bij stadium II groter dan twee en kleiner dan vier centimeter kan ook de poortwachterklier techniek toegepast worden. Bij tumoren groter dan vier centimeter wordt wel altijd een bilaterale oppervlakkige en diepe liesklierdissectie uitgevoerd.</p>
    <p><em>Stadium III</em></p>
    <p>Wanneer een stadium III-tumor wordt gediagnosticeerd door unilaterale lymfekliermetastasering en dit al preoperatief was vastgesteld, kan er gekozen worden voor bloc-resectie van de vulva en oppervlakkige en diepe liesklieren links en rechts in plaats van de gescheiden incisies. In geval van lymfekliermetastasering in de lies volgt radiotherapeutische behandeling van het aangedane gebied. Het bestralingsgebied kan uitgebreid worden zodat het volgende station, de<strong>pelviene lymfeklieren</strong>,<strong></strong>ook in het bestralingsgebied komen te liggen.</p>
    <p><em>Stadium IVA/ stadium IVB</em></p>
    <p>De behandeling moet geïndividualiseerd. Betrokkenheid van het bovenste deel van de urethra, van de blaasmucosa of van mucosa van het rectum betekent exenteratie, met het aanleggen van stomata bij de primair chirurgische behandeling. Een gecombineerde aanpak maakt het soms mogelijk een exenteratieve ingreep te voorkomen. Metastasen op afstand geeft een slechte prognose omdat deze slecht reageren op cytostatica.</p>
    <p><em>Prognose</em></p>
    <p>De prognose voor een vrouw met een vulvacarcinoom is over het algemeen goed; de vijfjaarsoverleving bedraagt 70%:</p>
    <ul>
        <li>Stadium I: 95%;</li>
        <li>Stadium II: 93%;</li>
        <li>Stadium III: 50%;</li>
        <li>Stadium IV; 18%.</li>
    </ul>
    <p>De overleving daalt naar 50% als er metastasering is naar de lymfeklieren. Extranodale groei is ongeacht het aantal positieve lymfeklieren een ongunstige prognostische factor. Een recidief in de liesregio geeft vaak een fataal beloop omdat het vaak de eerste uiting van een gegeneraliseerde ziekte is.</p>
    <p><em>Complicaties</em></p>
    <p>Complicaties van een chirurgische behandeling zijn vaak:</p>
    <ul>
        <li>Gestoorde genezing;</li>
        <li>Lymfoedeem aan de benen na een inguinofemorale lymfadenectomie.</li>
    </ul>
    <p>Er kunnen ook psychoseksuele gevolgen zijn.</p>
    <p><strong>Maligne afwijkingen van de vagina</strong></p>
    <p>Het vaginacarcinoom is een zeer zeldzame maligniteit van de tractus genitalis. Het kwam in de belangstelling toen bekend werd dat meisjes die in utero blootgesteld waren aan het hormoon diethylstilbestrol (DES) een verhoogde kans hadden om aan het einde van de puberteit een<strong>adenocarcinoom</strong>van de vagina te ontwikkelen.</p>
    <p>Indien de cervix en vagina beide in het proces betrokken zijn, dan wordt de tumor beschouwd als een<strong>cervixcarcinoom.</strong>Als vagina en vulva in het proces betrokken zijn, dan wordt de tumor beschouwd als een<strong>vulvacarcinoom</strong>.</p>
    <p><em>Epidemiologie en demografie</em></p>
    <p>Het primaire vaginacarcinoom is een zeldzame tumor met een incidentie van 0,6 per 100.000 vrouwen. Het meest voorkomende type tumor is het<strong>plaveiselcelcarcinoom</strong>van de vagina. De mediane leeftijd waarop het vaginacarcinoom voorkomt is zestig jaar, met uitzondering van het diethylstilbestrol gerelateerde carcinoom. Dat heeft een top incidentie is rond het negentiende jaar. De oorzaak van het plaveiselcelcarcinoom is onbekend. Er zijn aanwijzingen dat het wel een relatie heeft met HPV-infecties. Dertig procent van de vrouwen bij wie een vaginacarcinoom wordt gediagnosticeerd, heeft eerder een behandeling ondergaan vanwege een cervixcarcinoom.</p>
    <p>Er bestaat een<strong>premaligne fase</strong>, de vaginale intra-epitheliale neoplasie (VaIN). Men beschouwt een plaveiselcarcinoom van de vagina dat zich meer dan vijf jaar na een behandeld cervixcarcinoom ontwikkelt als een nieuwe primaire tumor.</p>
    <p>Er zijn vier mogelijke verklaringen voor de verhoogde incidentie van premaligne vagina-afwijkingen na een behandeld cervixcarcinoom:</p>
    <ul>
        <li>Afwijkend epitheel in het resectievlak na operatie;</li>
        <li>Na radiotherapeutische behandeling is afwijkend epitheel achtergebleven in de vagina;</li>
        <li>Nieuwe tumor in een patiënt die al een verhoogde neiging heeft om een plaveiselcelcarcinoom in de tractus genitalis te ontwikkelen;</li>
        <li>Mogelijk verhoogde neiging tot ontwikkelen van maligniteiten als gevolg van ondergegane radiotherapie.</li>
    </ul>
    <p><em>Anamnese</em></p>
    <p>Het belangrijkste symptoom is<strong>pijnloos vaginaal bloedverlies</strong>of<strong>abnormale vaginale afscheiding.</strong>Zodra de tumor zich heeft uitgebreid kunnen klachten als blaasspasmen, urineretentie, hematurie en incontinentie optreden.</p>
    <p><em>Onderzoek en diagnose</em></p>
    <p>Bij het gynaecologisch onderzoek wordt er meestal een vaginale laesie gezien. Een premaligne laesie ziet er meestal uit als een rode verkleuring. Een uitstrijkje geeft richting aan de diagnose maar de definitieve diagnose wordt gesteld na histologisch onderzoek van het biopt. Meestal komen maligne afwijkingen voor in het bovenste derde deel van de vagina, in het bijzonder op de achterwand.</p>
    <p><em>Stadiëring</em></p>
    <p>De stadiëring gebeurt volgens de FIGO. Bij 75% van de gevallen presenteert de ziekte zich al in stadium II of hoger. Het vaginacarcinoom kan metastaseren naar de<strong>bekkenklieren</strong>en later naar de<strong>para-aortale klieren</strong>.</p>
    <p>Indien de laesie zich uitbreidt naar het onderste derde deel van de vagina, kunnen er soms metastasen in de<strong>liesklieren</strong>zitten. Hematogene metastasering treedt pas laat op.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.5yftskgmf6gb.png" alt="Image: kix.5yftskgmf6gb" style="max-width: 100%; height: auto;" /></p>
    <p><strong>FIGO-indeling vaginacarcinoom</strong>.<em>Bron: tabel 36.5 uit Obstetrie en gynaecologie door Heineman e.a., p. 898, 8eeditie (2016).</em></p>
    <p><em>Behandeling</em></p>
    <p>Er zijn maar beperkte chirurgische mogelijkheden, de voorkeursbehandeling is (chemo)radiotherapie.</p>
    <p><em>Prognose</em></p>
    <p>De vijfjaarsoverleving is ongeveer 42%. Een stadium I-carcinoom heeft een vijfjaarsoverleving van niet hoger dan 70%.</p>
    <p><em>Complicaties</em></p>
    <p>Complicaties komen meestal door radiotherapie, er is ook kans op het ontstaan van blaas- of darmfistels. Na bestraling treden vaak fibrose, stenose en strictuurvorming op.</p>
    <p><strong>Maligne afwijkingen van de cervix uteri</strong></p>
    <p><em>Anamnese</em></p>
    <p>Een cervixcarcinoom kan soms bij toeval worden gevonden bij een vrouw zonder klachten. Dat gebeurt meestal bij het maken van een routine-uitstrijk van de cervix. In een latere fase treden er door proliferatieve veranderingen en necrose aan de oppervlakte van de portio verschillende klachten op: contactbloedingen, abnormaal vaginaal bloedverlies en abnormale fluor vaginalis. Indien de tumor ingegroeid is kunnen er nog klachten optreden als mictiestoornissen, defecatiestoornissen en pijn in de onderbuik, laag in de rug- en/of bilstreek en soms uitstralend naar het been.</p>
    <p><em>Onderzoek</em></p>
    <p>Bij lichamelijk onderzoek moet er gelet worden op vergrote lymfeklieren supraclaviculair links en inguinaal. Thorax en buik moeten worden onderzocht op het bestaan van uitzaaiingen. Bij exofytische tumoren moet gelet worden op kans op bloedingen.</p>
    <p>Beeldvormend onderzoek bestaat uit:</p>
    <ul>
        <li>Thoraxfoto: longmetastasen;</li>
        <li>Leverechogram: levermetastasen;</li>
        <li>Renaal echogram van de pyela om stuwing uit te sluiten.</li>
    </ul>
    <p>Bij twijfel over het bestaan van uitzaaiingen of lokale uitbreiding kan een CT-scan of MRI geïndiceerd zijn. Voor nauwkeurige diagnostiek van thorax en buikholte is een CT-scan zeer geschikt, een MRI geeft beter resultaat in het kleine bekken. Een<strong>cystoscopie</strong>kan worden uitgevoerd bij ventrale tumoren op de cervix. Het doel van cystoscopie is om tumorgroei in de<strong>blaasbodem</strong>uit te sluiten.</p>
    <p><em>Stadiëring</em></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.lx0p8lv8qhd6.png" alt="Image: kix.lx0p8lv8qhd6" style="max-width: 100%; height: auto;" /></p>
    <p><strong>FIGO-indeling van het cervixcarcinoom.</strong><em>Bron: tabel 36.6 uit Obstetrie en gynaecologie door Heineman e.a., p. 899, 8eeditie (2016).</em></p>
    <p>Het stadium waarin de ziekte zich bevindt, bepaalt de<strong>behandeling</strong>. Het stadium correleert met de kansen van de patiënt om de eerste vijf jaar na het stellen van de diagnose te overleven. Verandering van stadiëring kan leiden tot een groot aantal operatieve ingrepen bij patiënten die helemaal geen baat hebben bij operatie omdat daardoor hun prognose niet wordt beïnvloed.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.4oect4ameeb1.png" alt="Image: kix.4oect4ameeb1" style="max-width: 100%; height: auto;" /><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.gjw4r7djbiz.png" alt="Image: kix.gjw4r7djbiz" style="max-width: 100%; height: auto;" /></p>
    <p><strong>Stadiëring</strong>.<em>Bron: tabel 36.7 en 36.8 uit Obstetrie en gynaecologie door Heineman e.a., p. 899, 8eeditie (2016).</em></p>
    <p><em>Morfologie</em></p>
    <p>Cervixcarcinomen kan men op grond van morfologische gronden verdelen in:</p>
    <ul>
        <li>Planocellulaire carcinomen (75-80%);</li>
        <li>Adenocarcinomen (20-25%).</li>
    </ul>
    <p>Sarcomen, lymfomen en metastasen komen voor, maar zijn erg zeldzaam.</p>
    <p>De prognose van een planocellulaire carcinoom daalt met een<strong>afnemende differentiatiegraad</strong>. Verder onderscheidt men: grootcellig verhoornde, grootcellig niet-verhoornde en kleincellig niet-verhoornde carcinomen. De prognose van kleincellige carcinomen is slecht. Adenocarcinomen zijn meestal van het endocervicale type. Er zijn verschillende differentiatievormen, zoals mucineus of papillair. Een apart type is de<strong>adenosquameuze tumor</strong>, deze bestaat uit glandulaire en squameuze elementen, vaak weinig gedifferentieerd en kent een slechte prognose.</p>
    <p>Het metastaseringspatroon is primair<strong>lymfogeen</strong>: paracervicaal in de parametria en naar de iliacale en obturatoriusklieren. In de latere fase vindt metastasering plaats naar de para-aortale klieren en hematogene uitbreiding. Doorgroei per continuitatem vindt vooral plaats naar de vagina, parametria, septum rectovaginale en blaasbodem.</p>
    <p><strong>Behandeling</strong></p>
    <p><em>Stadium IA: micro-invasief carcinoom</em></p>
    <p>In Europa wordt een infiltratiediepte tot vijf millimeter aangehouden.</p>
    <p>De diagnose kan alleen gesteld worden na een optimale conisatie:</p>
    <ul>
        <li>Stadium IA1 (infiltratie tot drie millimeter): volstaan met conisatie bij geen kinderwens, anders een uterusextirpatie;</li>
        <li>Stadium IA2 (infiltratie drie tot vijf millimeter): individualisatie qua behandeling. Geen kinderwens, dan bij voorkeur een radicale hysterectomie met pelviene lymfadenectomie.<em></em></li>
    </ul>
    <p><em>Stadium IB1 – IB2 – IIA</em></p>
    <p>Patiënten met stadium IB1 – IIA worden bij voorkeur behandeld met radicale hysterectomie en bilaterale pelviene lymfadenectomie. Een alternatief metdezelfde genezingskans<strong></strong>is radiotherapie. Beide geven een vijfjaarsoverleving tegen de 85%.</p>
    <p>De keuze wordt gemaakt op grond van patiëntenkenmerken.<strong>Het voordeel</strong>van een operatie is dat bij premenopauzale vrouwen de ovariumfunctie gespaard blijft en het geeft ook een exacte vaststelling van de tumoruitbreiding. Radiotherapie wordt achter de hand gehouden voor een recidief. Een nadeel van radiotherapie is de fibrotische verandering in het kleine bekken, wat kan leiden tot problemen bij de coïtus. In een stadium IIA met uitgebreide overgroei op de vagina heeft radiotherapie de voorkeur. Soms is de cervix door de tumor zo groot dat de cervix niet meer separaat van het onderste deel van het corpus uteri te palperen is:<strong><em>barrel shaped</em>carcinoom</strong>. In het algemeen is de prognose slechter.</p>
    <p>De<strong>radicale hysterectomie</strong>is een operatie die wordt uitgevoerd door in de oncologie geschoolde gynaecologen. De uterus wordt verwijderd samen met het ligamentum cardinalia, het ligamenta sacro-uterina, het ligamenta vesico-uterina en de vaginale manchet. De operatie wordt gecombineerd met een bekkenlymfadenectomie langs de iliacale vaten en de fossa obturatoria links en rechts. De belangrijkste complicaties zijn:</p>
    <ul>
        <li>Blaasatonie door het onderbreken van de autonome innervatie van de blaas;</li>
        <li>Verminderde genitale zwelling bij seksuele activiteit;</li>
        <li>Dyspareunie.</li>
    </ul>
    <p>Ureterfistels en stricturen komen weinig voor als complicatie. Excessief bloedverlies kan wel optreden tijdens de operatie door beschadiging van de veneuze plexus langs de bekkenwand. Dankzij zenuwsparende operaties zijn blaasfunctie en seksuele functie na de operatie goeddeels te bewaren.</p>
    <p>Een<strong>radicale trachelectomie</strong>met pelviene lymfadenectomie is een behandeling voor patiënten met een<strong>kinderwens</strong>en een tumor kleiner dan<strong>twee centimeter</strong>. De cervix wordt verwijderd samen met het paracervicale weefsel en vaginamanchet, het corpus uteri wordt in situ gelaten. De vagina wordt vastgehecht op de neocervix.</p>
    <p>Het kan zowel vaginaal als abdominaal worden uitgevoerd. Het wordt gecombineerd met een lymfadenectomie. Bij een abdominale trachelectomie kan radicaler worden geopereerd.</p>
    <p><em>Primaire radiotherapie</em></p>
    <p>Indien radiotherapie als eerste behandeling wordt gekozen, heeft een combinatie van<strong>uitwendige</strong>(bekkenveld)<strong></strong>en<strong>inwendige</strong>(brachytherapie) bestraling de voorkeur.</p>
    <p>Het wordt vrijwel altijd gecombineerd met<strong>chemotherapie</strong>. Dankzij brachytherapie is er lokaal direct contact via een extra hoge dosis, zonder dat andere organen in het kleine bekken veel nadeel ondervinden.</p>
    <p><em>Postoperatieve radiotherapie</em></p>
    <p>Indicaties voor postoperatieve radiotherapie zijn:</p>
    <ul>
        <li>Ingroei van de tumor in het parametrium;</li>
        <li>Tumor in of dichtbij de snijranden van het preparaat;</li>
        <li>Lymfekliermetastasen of andere lokale tumor criteria zoals infiltratiediepte.</li>
    </ul>
    <p>Patiënten met een cervixcarcinoom stadium IB2- IIB moeten behandeld worden met neoadjuvante chemotherapie gevolgd door radicale hysterectomie. Patiënten met stadium IIB kunnen ook worden behandeld met chemoradiotherapie. Het blijkt dat hyperthermie de effectiviteit van radiotherapie kan verbeteren.</p>
    <p><em>Stadium IIB – IIIA – IIIB</em></p>
    <p>Deze patiënten worden primair behandeld met chemoradiatie.</p>
    <p><em>Stadium IV</em></p>
    <p>De prognose is slecht. Palliatie en kwaliteit van leven zijn leidende criteria.</p>
    <p><em>Prognose</em></p>
    <p>Bij het micro-invasieve cervixcarcinoom wordt een vijfjaarsoverleving bereikt van bijna 100%. Bij stadium IB-carcinoom zonder lymfekliermetastasen is dit 90%, met lymfekliermetastasen is dit 55%. De vijfjaarsoverleving bij stadium II is 45-60%, bij stadium III 35% en bij stadium IV 5-10%.</p>
    <p><em>Tumorrecidief/ metastasering</em></p>
    <p>De meeste recidieven doen zich voor binnen 2,5 jaar na behandeling. Lokale recidieven of locoregionale recidieven geven als belangrijkste klachten:</p>
    <ul>
        <li>Gele, waterige fluor vaginalis of vaginaal bloedverlies;</li>
        <li>Pijn laag in de rug of bij de bilstreek, uitstralend naar been;</li>
        <li>Oedeem in een been.</li>
    </ul>
    <p>Metastasering op afstand veroorzaken klachten die afhankelijk zijn van de aangedane plek. Een gegeneraliseerde ziekte manifesteert zich vaak door<strong>gewichtsverlies</strong>en verminderde eetlust.</p>
    <p>Indien de patiënt nog niet bestraald is, is radiotherapie de eerste keuze behandeling. Anders is een operatie mogelijk als de tumor niet verbonden is met bekkenwand en indien er geen metastasen op afstand zijn. Een dergelijke operatie houdt meestal een exenteratie van de organen in het kleine bekken in: blaas, uterus, deel van vagina en rectum.</p>
    <p>Het is een grote ingreep, vaak is het mogelijk een continent urostoma te maken, het rectum te reconstrueren en een neovagina te maken. De vijfjaarsoverleving is 50% na de uitgevoerde operatie.</p>
    <p>Chemotherapie speelt slechts een beperkte rol bij de behandeling van gemetastaseerde ziekten, de respons is meestal beperkt en de mediane overleving is niet meer dan acht tot twaalf maanden.</p>
    <p>Ingroei in de<strong>lumbosacrale plexus</strong>kan tot hevige pijn leiden die ook moeilijk te behandelen is. Een permanent epiduraal blok is soms de enige oplossing. Bij veel patiënten treedt er een bilaterale afsluiting van beide<strong>ureters</strong>op.</p>
    <p><strong>Maligne afwijkingen van het corpus uteri</strong></p>
    <p><em>Oestrogenen, hyperplasie en endometriumcarcinoom</em></p>
    <p>Onder invloed van<strong>oestrogenen</strong>en afwezigheid van<strong>progestativa</strong>treedt overmatige<strong>groei</strong>op van het endometrium epitheel. Er kan dan endometriumhyperplasie<strong></strong>ontstaan.</p>
    <p>Het endometrium heeft dan een verdikt en vaak cysteus aspect.</p>
    <p>De onderverdeling van endometriumhyperplasieën is als volgt:</p>
    <ul>
        <li><strong>Niet-complexe, niet-atypische hyperplasie:</strong>deze bevinding heeft geen premaligne betekenis. De klierbuizen variëren in grootte maar geen cellulaire atypie;</li>
        <li><strong>Niet-complexe, atypische hyperplasie:</strong>hyperplasie als bovengenoemd maar cellulaire atypie. Wordt beschouwd als pre maligniteit en behandeld;<strong></strong></li>
        <li><strong>Complexe hyperplasie zonder atypie</strong>: sterk gestegen aantal klierbuizen, afwijking vaak focaal aanwezig en geringe premaligne betekenis;<strong></strong></li>
        <li><strong>Complexe hyperplasie met atypie</strong>: sterk gestegen aantal klierbuizen, komen dos à dos te liggen door verlies aan stroma. Deze afwijking is premaligne.<strong></strong></li>
    </ul>
    <p>Pathogenetisch kan onderscheid gemaakt worden tussen twee typen<strong></strong>endometriumcarcinomen:</p>
    <ul>
        <li>Het endometriumcarcinoom geassocieerd met langdurig ononderbroken inwerking van oestrogene stoffen en dat ontstaan in een hyperplastisch endometrium;</li>
        <li>Het endometriumcarcinoom dat ontstaat in een atrofisch endometrium.</li>
    </ul>
    <p>Het eerste type kent een relatief goede prognose, het tweede type kent een slechtere prognose.</p>
    <p><em>Endometrium geassocieerde factoren</em></p>
    <ul>
        <li>Laat intreden menopauze;</li>
        <li>Nullipariteit (anovulatoire cycli);</li>
        <li>Adipositas;</li>
        <li>Bij adipositas is de omzetting van androsteendion naar oestron onder invloed van aromatase verhoogd. Het endometrium staat daardoor continu bloot aan niet-cyclische oestrogeenstimulatie en kan als gevolg daarvan ontaarden;</li>
        <li>Polycysteus ovariumsyndroom;</li>
        <li>Ovariumtumoren die oestrogene stoffen produceren;</li>
        <li>iatrogene substitiutie met oestrogene stoffen in climacterium en postmenopauze;</li>
        <li>Uterus myomatosus (oestrogeenafhankelijke pathogenese);</li>
        <li>Coloncarcinoom en mammacarcinoom.</li>
    </ul>
    <p>De belangrijkste<strong>preventieve maatregel</strong>is het vermijden van langdurige en onderbroken blootstelling aan oestrogene stoffen. Patiënten die langer dan een jaar tamoxifen gebruiken, hebben een licht verhoogd risico op een endometriumcarcinoom. Het heeft wel een anti-oestrogeen effect op het mamma-epitheel maar is zwak stimulerend op het endometrium.</p>
    <p>Het syndroom van Lynch (HNPCC) kent ook een erfelijke vorm van endometriumcarcinoom. In de familie zijn er opvallend veel coloncarcinomen. Het komt door een kiembaanmutatie van de mismatch-repair genen.</p>
    <p><strong>Screening</strong></p>
    <p>Een effectieve methode voor screening bestaat niet, het cervixuitstrijkje is voor dit doel onbruikbaar: slechts bij vijftig procent van de vrouwen met een endometriumcarcinoom zijn maligne cellen in het uitstrijkje aanwezig. Het voorkomen van normale endometriumcellen in het uitstrijkje van postmenopauzale vrouwen of van vrouwen in de tweede helft van de menstruele cyclus kan duiden op aanwezigheid van endometriumpathologie. Indien er abnormale endometriumcellen aangetroffen worden, dan wordt bij 25% een maligniteit gevonden. De kans neemt toe naarmate de vrouw ouder is. Vaginale echografie is dan de onderzoeksmethode van eerste keuze wanneer het gaat om gerichte screening.</p>
    <p><strong>Het endometriumcarcinoom</strong></p>
    <p>De tumor ontstaat meestal in de fundus uteri en kan door uitbreiding de buikholte bereiken. Doorgroei kan voorkomen naar de cervix of via de tubae. Metastasering vindt met name plaats via de lymfebanen:</p>
    <ul>
        <li>Langs iliacale vaten;</li>
        <li>Aorta;</li>
        <li>Vena cava.</li>
    </ul>
    <p>In geval van ovariële lokalisatie van de ziekte dient de patholoog rekening te houden met<strong>dubbeltumor</strong>. Hematogene metastasen komen weinig voor en treden laat op, met name in long, bot, lever en hersenen.</p>
    <p><em>Anamnese</em></p>
    <p>De diagnose endometriumcarcinoom moet worden uitgesloten bij:</p>
    <ul>
        <li>Postmenopauzaal bloedverlies;</li>
        <li>Postmenopauzale vrouwen met pyometra;</li>
        <li>Postmenopauzale vrouwen met endometriumcellen in cervixuitstrijkje;</li>
        <li>Vrouwen met metrorragieën die niet reageren op hormonale behandeling;</li>
        <li>Menorragieën (hevig bloedverlies).</li>
    </ul>
    <p>Abnormaal vaginaal bloedverlies treedt het meest op als symptoom. Ongeveer 75% van de vrouwen met een endometriumcarcinoom is postmenopauzaal en bij 90% is vaginaal bloedverlies het eerst symptoom. Het kan ook leiden tot waterige of sanguïnolente fluor. Vooral indien er ook pyometra aanwezig is (ophoping van pus in cavum uteri) in de postmenopauze moet een endometriumcarcinoom uitgesloten worden. Laat optredende symptomen zijn mictie- en defecatie klachten en pijnklachten.</p>
    <p><em>Differentiële diagnose</em></p>
    <p>Andere diagnosen kunnen zijn: cervixcarcinoom, anovulatoire bloedingen, myomen, iatrogene oorzaken of functionele ovariumtumoren.</p>
    <p>In zeldzame gevallen kunnen metastasen van een ovariumcarcinoom in de uterus of een tubacarcinoom de oorzaak zijn van vaginaal bloedverlies of fluorklachten.</p>
    <p><em>Onderzoek</em></p>
    <p>Het<strong>gynaecologisch onderzoek</strong>levert meestal geen afwijkingen op. Soms is de uterus wat fors voor de leeftijd en voelt week aan. Belangrijk is om de vulva, vagina, adnexa en cavum Douglasi te onderzoeken met mogelijke metastasering en mogelijk bestaande ovariumtumoren. Bij het lichamelijk onderzoek wordt gericht aandacht besteed aan supraclaviculaire en inguinale klierloges en aan palpatie van de mammae.</p>
    <p><em>Diagnose</em></p>
    <p>Het diagnostisch traject is hetzelfde als bij endometriumhyperplasie en bestaat uit echografie, microcurettage en zo nodig hysteroscopie met biopten.</p>
    <p><em>Stadiëring</em></p>
    <p>Na stadiëring zal blijken dat 75% van de patiënten zich bevindt in stadium I, 13% in stadium II, 8% in stadium III en 4% in stadium IV.</p>
    <p>Tegen de operatieve stadiëring bestaan wat bezwaren. Volgens deze regels moet bij iedere patiënt een lymfadenectomie worden uitgevoerd maar er is soms een co-morbiditeit en in stadium I is het niet altijd te rechtvaardigen.</p>
    <p><em>Metastasering</em></p>
    <p>Het endometriumcarcinoom kan zich uitbreiden door:</p>
    <ul>
        <li>Doorgroei in de omgeving;</li>
        <li>Exfoliatie via de tubae;</li>
        <li>Lymfogeen;</li>
        <li>Hematogeen.</li>
    </ul>
    <p><strong>Doorgroe</strong>i resulteert in eerste instantie in myometrium, in cervix en in de tubae. Bij progressie groeit de tumor door in het parametrium, in de vagina en eventueel in de blaas of het rectum. Tumorcellen kunnen zich retrograad via de tubae naar de buikholte verspreiden.<strong>Lymfogene metastasering</strong>vindt plaats naar pelviene en para-aortale lymfeklieren. De fundus uteri draineert rechtstreeks op de<strong>para-aortale klieren</strong>waardoor simultane metastasering naar beide stations kan plaatsvinden.<strong>Hematogene metastasering</strong>ontstaan pas laat, meestal gelokaliseerd in<strong>longen</strong>.</p>
    <p><em>Prognose</em></p>
    <p>De belangrijkste prognostische factor is het stadium waarin de ziekte zich bevindt. Daarnaast zijn er nog enkele variabelen die de prognose in subgroepen sterk mede bepalen en daardoor van belang zijn voor het vaststellen van de noodzaak om een adjuvante behandeling in te stellen. De gemiddelde<strong>leeftijd</strong>van een endometrioïd adenocarcinoom is 59 jaar. De tumor is zeldzaam voor de menopauze.</p>
    <p><em>Morfologie</em></p>
    <p>Er is meestal sprake van een endometrioïd adenocarcinoom dat goed gedifferentieerd is (G1), matig gedifferentieerd (G2) of slecht gedifferentieerd dan wel solide (G3) kan zijn. In aanwezigheid van plaveiselcel metaplasie spreekt men van adeno acanthoom van endometrium. Indien de plaveiselcelcomponent ook maligne degenereert, is het een ongunstige adenosquameuze endometriumcarcinoom. Er zijn nog andere soorten zoals papillaire sereuze carcinoom of het clear-celladenocarcinoom.</p>
    <p>Het papillaire sereuze carcinoom, het clear-cellcarcinoom, het plaveiselcelcarcinoom en de mesodermale meng gezwellen hebben een slechtere prognose dan het endometrioïde type.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.1zn03qwfus5.png" alt="Image: kix.1zn03qwfus5" style="max-width: 100%; height: auto;" /></p>
    <p><strong>Lymfekliermetastasen</strong>.<em>Bron: tabel 36.11 uit Obstetrie en gynaecologie door Heineman e.a., p. 906, 8eeditie (2016).</em></p>
    <p><em>Vaso-invasie</em></p>
    <p>Infiltratie<strong></strong>van lymfe en/of bloedvaten is bij veel tumoren een slecht prognostisch teken. Vaso-invasie wordt vaker gezien bij toenemende differentiatie. Vaso-invasie is een onafhankelijke risicofactor met betrekking tot optreden van een recidief en overlijden aan de ziekte.</p>
    <p><em>Lymfekliermetastasering</em></p>
    <p><strong>Lymfekliermetastasering</strong>hangt nauw samen met differentiatie van de tumor en mate van ingroei in myometrium.</p>
    <p><em>Overige factoren</em></p>
    <p>Patiënten met tumoren die oestrogeen- en of progesteron<strong>receptor</strong>positief zijn, hebben eenbetere prognose. Een<strong>aneuploïde</strong>tumor geeft een slechtere prognose.</p>
    <p><strong>Behandeling</strong></p>
    <p>Behandeling hangt af van:</p>
    <ul>
        <li>Stadium;</li>
        <li>Differentiatiegraad;</li>
        <li>Infiltratiediepte in het myometrium;</li>
        <li>Leeftijd van de patiënt.</li>
    </ul>
    <p><em>Behandeling bij stadium I</em></p>
    <p>Abdominale extirpatie van de uterus, tubae en ovaria is behandeling van eerste keuze. Bij ongunstige factoren wordt soms nog pelviene lymfadenectomie en sampling van de para-aortale lymfeklieren verricht. Het biologisch gedrag van het papillair sereuze endometriumcarcinoom komt sterk overeen met het ovariumcarcinoom. In plaats van uterusextirpatie door laparotomie kan er ook gekozen worden voor een volledig laparoscopische of geassisteerde uterusextirpatie, dit is een minimaal invasieve benadering.</p>
    <p><strong>Postoperatieve radiotherapie</strong>kan bestaan uit uitwendige radiotherapie, brachytherapie of een combinatie. Het doel is om locoregionale controle te begrijpen. Indien er twee van de drie factoren van toepassing zijn volgt er<strong>adjuvante radiotherapie</strong>:</p>
    <ul>
        <li>Ouder dan zestig jaar;</li>
        <li>Differentiatiegraad 3;</li>
        <li>Myometriuminvasie: van meer dan 50%.</li>
    </ul>
    <p>Adjuvante behandeling is ook geïndiceerd voor prognostisch ongunstige tumoren of andere indicaties. Indien er een indicatie is voor postoperatieve radiotherapie op grond van de drie factoren is alleen brachytherapie de behandeling van keuze.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.2xh429qbmjns.png" alt="Image: kix.2xh429qbmjns" style="max-width: 100%; height: auto;" /></p>
    <p><strong>Postoperatieve radiotherapie</strong>.<em>Bron: tabel 36.12 uit Obstetrie en gynaecologie door Heineman e.a., p. 908, 8eeditie (2016).</em></p>
    <p><em>Behandeling bij stadium II</em></p>
    <p>Vooral bij macroscopische tumoruitbreiding in de cervix bestaat een duidelijk verhoogde kans op lymfekliermetastasen. Vaak wordt er een behandeling uitgevoerd analoog aan die van het operabele cervixcarcinoom: radicale hysterectomie en pelviene lymfadenectomie. In principe gelden dezelfde indicaties voor postoperatieve radiotherapie als voor stadium I. Een radicale hysterectomie omvat het verwijderen van uterus, cervix, deel van de vagina, adnexa en het parametrane weefsel tussen uterus en laterale en dorsale bekkenwand.</p>
    <p><em>Behandeling bij stadium III</em></p>
    <p>De lokalisatie van de extra-uteriene tumoruitbreiding in met name het parametrium en de vagina zal voor veel patiënten inoperabiliteit betekenen. Indien de tumor wel operabel is, zal dit veel betere behandelingsresultaten geven dan bij geen incomplete operatieve ingrepen. Wanneer een tumor inoperabel is, kan het verwijderen van de uterus nuttig zijn om het probleem van vaginaal bloedverlies op te lossen. Inoperabele patiënten zijn aangewezen op radiotherapie. Indien na radiotherapie de tumorregressie zodanig is dat het proces operabel lijkt, moet er alsnog een hysterectomie en bilaterale adnexextirpatie verricht worden.</p>
    <p><em>Behandeling bij stadium IV</em></p>
    <p>De grote spreiding van de tumorlokalisaties buiten het kleine bekken leidt tot een hoge mate van individualisering van de behandeling. De meeste tumorlokalisaties buiten het bekken zijn alleen toegankelijk voor een systeem behandeling met hormonale of niet-hormonale cytostatica. Een lokale behandeling kan wel verlichting geven van de lokale symptomen, met als gevolg een betere kwaliteit van leven. Radiotherapie kan soms ook van betekenis zijn.<em></em></p>
    <p><em>Systemische behandeling van het endometriumcarcinoom</em></p>
    <p><strong>Progesteron</strong>bevordert de celdifferentiatie en verhindert indirect verdere celdeling van het carcinoom. De werking van<strong>hormoonreceptoren</strong>is wel van belang.</p>
    <p>Endometriumcarcinoomcellen met een hoge concentratie van zowel progesteron- als oestrogeenreceptoren hebben een grotere kans goed te reageren op progestativa. Progestativa kunnen soms leiden tot regressie of stilstand van metastasering. Bij hormonale behandeling moet aan de orale toediening van progesteron in de vorm van medroxyprogesteronacetaat de voorkeur worden gegeven boven intramusculaire injecties, vanwege de langzamere resorptie daarvan.</p>
    <p>Progestativa worden gegeven wanneer het lokale tumorproces niet meer in aanmerking komt voor radicale operatieve behandeling, voor radiotherapie of wanneer na primaire behandeling tumorweefsel resteert. Endometriumcarcinoomcellen zijn matig gevoelig voor cytostatica.</p>
    <p><em>Recidief endometriumcarcinoom</em></p>
    <p>Recidieven worden ongeveer 75% binnen drie jaar na de primaire behandeling vastgesteld. Meestal ontstaan ze in het kleine bekken of enkel metastasen op afstand. Ongeveer een derde blijkt geen klachten te hebben op het moment van vaststellen van een recidief.</p>
    <p><em>Prognose</em></p>
    <p>De vijfjaarsoverleving is:</p>
    <ul>
        <li>Stadium I 87%;</li>
        <li>Stadium II 76%;</li>
        <li>Stadium III 57%;</li>
        <li>Stadium IV 18%;</li>
        <li>Alle stadia samen 80%.</li>
    </ul>
    <p><strong>Maligne tumoren van tuba en ovarium</strong></p>
    <p><em>Inleiding</em></p>
    <p>Het ovarium bestaat uit:</p>
    <ul>
        <li>Bekledende oppervlakte-epitheel (ontstaan uit coeloomepitheel);</li>
        <li>Kiemcellen/primordiale follikels;</li>
        <li>Tussenliggende stroma.</li>
    </ul>
    <p>Elk weefsel kent zijn eigen soort maligniteit: carcinomen, kiemceltumoren en stromaceltumoren. Secundaire ovariumtumoren kunnen voorkomen van metastasen elders zoals van de mamma of uit de tractus digestivus.</p>
    <p>De ovariumcarcinomen vormen de belangrijkste groep en zijn verantwoordelijk voor meer dan tachtig procent van alle ovariële maligniteiten. Onder ovariumcarcinoom wordt ook wel epitheliale carcinoom verstaan.</p>
    <p><em>Epidemiologie en demografie</em></p>
    <p>Ovariumcarcinomen zijn niet de meest frequent voorkomende gynaecologische tumoren, maar wel de tumoren met de slechtste prognose.</p>
    <p>De incidentie ligt rond de veertien per honderdduizend vrouwen per jaar. Het kent een incidentiepiek rond het zestigste jaar. Ovariumcarcinomen komen voor het vijfenveertigste jaar betrekkelijk weinig voor.</p>
    <p>Ongeveer tien procent van de ovariumcarcinomen heeft een erfelijk karakter:</p>
    <ul>
        <li>Mutaties in BRCA1 en BRCA2;</li>
        <li>Lynch-II-syndroom.</li>
    </ul>
    <p>Vrouwen met twee eerstegraads familieleden (moeder, zussen of dochters) met mamma- of ovariumcarcinoom hebben een verhoogd risico op erfelijke belasting. Indien er een mutatie is van BRCA1-gen, is de kans ongeveer 45% op een ovariumcarcinoom.</p>
    <p>Een hoog kindertal, geven van borstvoeding en gebruik van orale anticonceptiva zouden beschermen tegen de ziekte. Na drie jaar orale anticonceptie zou het relatieve risico op het ontstaan van ovariumcarcinoom met veertig tot vijftig procent gedaald zijn.</p>
    <p><em>Biologisch gedrag en metastasering</em></p>
    <p>Het ovariumcarcinoom kent een aantal verschillende typen die zijn weergegeven in tabel 36.13. Het clear-cell carcinoom heeft de slechtste prognose. De mucineuze carcinomen hebben over het algemeen de beste prognose. Endometrioïde carcinomen ontstaan mogelijk uit endometrioselaesies. Het ovariumcarcinoom verspreidt zich op vier verschillende manieren:</p>
    <ul>
        <li>Per continuitatem;</li>
        <li>Via peritoneale lymfevloeistof stroom;</li>
        <li>Lymfogeen;</li>
        <li>Hematogeen.</li>
    </ul>
    <table style="border-collapse: collapse; width: 100%; margin: 20px 0;">
        <tr>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Type</strong></th>
            <th style="border: 1px solid #ddd; padding: 8px; background-color: #f2f2f2; font-weight: bold;"><strong>Percentage</strong></th>
        </tr>
        <tr>
            <td style="border: 1px solid #ddd; padding: 8px;">Sereus cystadenocarcinoom</td>
            <td style="border: 1px solid #ddd; padding: 8px;">45%</td>
        </tr>
        <tr>
            <td style="border: 1px solid #ddd; padding: 8px;">Mucineus cystadenocarcinoom</td>
            <td style="border: 1px solid #ddd; padding: 8px;">15%</td>
        </tr>
        <tr>
            <td style="border: 1px solid #ddd; padding: 8px;">Endometrioïd carcinoom</td>
            <td style="border: 1px solid #ddd; padding: 8px;">15%</td>
        </tr>
        <tr>
            <td style="border: 1px solid #ddd; padding: 8px;">Ongedifferentieerd adenocarcinoom</td>
            <td style="border: 1px solid #ddd; padding: 8px;">20%</td>
        </tr>
        <tr>
            <td style="border: 1px solid #ddd; padding: 8px;">Clearcellcarcinoom</td>
            <td style="border: 1px solid #ddd; padding: 8px;">5%</td>
        </tr>
    </table>
    <p><strong>Histologische typen van ovariumcarcinoom.</strong><em>Bron: tabel 36.13 uit Obstetrie en gynaecologie door Heineman e.a., p. 911, 8eeditie (2016).</em></p>
    <p>Hematogene metastasering is zeldzaam en treedt pas laat op. De groei per continuitatem betreft vooral uitbreiding in de richting van uterus en tuba. Verspreiding via de<strong>peritoneale vloeistof stroom</strong>is zeer kenmerkend voor het ovariumcarcinoom.</p>
    <p>De lymfogene metastasering van het ovariumcarcinoom verloopt naar de<strong>para-aortale</strong>en<strong>paracavale</strong>lymfeklierstations en naar de pelviene lymfeklieren. Er wordt aangenomen dat de para-aortale lymfeklierstations primair worden aangedaan.</p>
    <p><strong>Anamnese</strong></p>
    <p>Een van de belangrijkste<strong>problemen</strong>bij de behandeling van het ovariumcarcinoom is het feit dat symptomen zich pas zeer laat in het verloop van de ziekte voordoen. Daardoor is 60 tot 70 procent van alle ovariumcarcinomen op het moment van diagnose al in stadium drie of vier. Het karakter van een ovariumcarcinoom wordt daarom ook wel een<strong>silent killer</strong>genoemd. De weinige symptomen zijn vaak:</p>
    <ul>
        <li>Vage gastro-intestinale klachten;</li>
        <li>Toename van buikomvang;</li>
        <li>Rugpijn;</li>
        <li>Mictieklachten.</li>
    </ul>
    <p>Bij een vroeg ovariumcarcinoom is de afwijking meestal beperkt tot een<strong>cysteuze zwelling</strong>van een van de eierstokken. Wanneer zich een<strong>acuut</strong>moment voordoet kunnen zich symptomen van een acute buik voordoen. Meestal worden ovariumcarcinomen bij toeval gevonden.</p>
    <p><strong>Onderzoek en stadiëring</strong></p>
    <p><em>Algemeen lichamelijk onderzoek</em></p>
    <p>Hart en longen moeten onderzocht zijn en er moetaandacht zijn voor pleuravocht. Palpatie van de mammae en klierloges kunnen ook worden uitgevoerd.</p>
    <p><em>Onderzoek van de buik</em></p>
    <p>Vaak wordt er een solide, irregulaire, slecht mobiele tumor gevoeld in de onderbuik.</p>
    <p>Indien de ziekte zich al in de buikholte heeft verspreid, kan er ook<strong>ascites</strong>gevonden worden. Soms is er een<strong><em>omental cake</em></strong>boven in de buik voelbaar.<em></em></p>
    <p><em>Gynaecologisch onderzoek</em></p>
    <p>Bij het speculumonderzoek worden vaak geen bijzonderheden gevonden. Bij het vaginaal toucher is vaak een tumor in het kleine bekken palpabel, waarvan de uterus al dan niet separaat te onderscheiden is. De tumor is meestal cysteus met vaste, irregulaire partijen.</p>
    <p>Een prolaps van de uterus of vagina kan door de toegenomen druk in de buik vrij snel verergeren. Bij rectaal toucher is de onderpool van de tumor vaak makkelijk te palperen. Soms is het cavum Douglasi geheel door de tumor gevuld of gevuld met ascitesvocht.</p>
    <p><em>Laboratoriumonderzoek</em></p>
    <p>Ruim 80% toont een verhoogd gehalte van de tumormerkstof CA125 in het serum.</p>
    <p><em>Beeldvormend onderzoek</em></p>
    <p>De diameter kan exact worden vastgesteld via een echografie.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.tykrjurcghxq.png" alt="Image: kix.tykrjurcghxq" style="max-width: 100%; height: auto;" /></p>
    <p><strong>Kenmerken maligne ovariumcyste.</strong><em>Bron: tabel 36.14 uit Obstetrie en gynaecologie door Heineman e.a., p. 913, 8eeditie (2016).</em></p>
    <p>Een thoraxfoto is ook nodig om longmetastasen en pleuravocht uit te sluiten. Er wordt ook een echogram gemaakt van de lever en pyela. Een CT of MRI is meestal<strong>niet</strong>geïndiceerd omdat er bij verdenking op een ovariumcarcinoom op korte termijn een laparotomie gepland wordt waarbij de toestand in de buikholte onder direct zicht in kaart kan worden gebracht. Cytologische punctie wordt afgeraden, vanwege de kans op spill van maligne cellen in de buikholte.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.kiilxgv2ptrc.png" alt="Image: kix.kiilxgv2ptrc" style="max-width: 100%; height: auto;" /></p>
    <p><strong>FIGO-indeling van het ovariumcarcinoom.</strong><em>Bron: tabel 36.15 uit Obstetrie en gynaecologie door Heineman e.a., p. 913, 8eeditie (2016).</em></p>
    <p>Stadiëring vindt chirurgisch plaats, met histologische bevestiging en gradering door de patholoog. Bij een ovariumcarcinoom in stadium I-IIA is de tumor bij operatie macroscopisch beperkt tot de inwendige genitaliën. Toch blijkt bij een deel van de patiënten microscopische uitzaaiingen te zijn in de buikholte. Wanneer uitbreiding van de tumor tot buiten het kleine bekken macroscopisch al evident is, zal men direct overgaan tot het zo veel mogelijk verwijderen.</p>
    <p><strong>Behandeling</strong></p>
    <p>De behandeling van een ovariumcarcinoom in het vroege stadium is chirurgisch, waarbij het aangedane adnex wordt verwijderd en er tevens een uitgebreide stadiëring plaatsvindt waarbij onder andere ook het contralaterale adnex en de uterus worden verwijderd. De stadiëring bestaat verder uit:</p>
    <ul>
        <li>Infracolische omentectomie;</li>
        <li>Peritoneumbiopten;</li>
        <li>Iliacale en para-aortale lymfekliersampling.</li>
    </ul>
    <p>Bij een adequate chirurgische stadiëring is geen aanvullende behandeling nodig. In andere gevallen kan adjuvante behandeling gegeven worden in de vorm van<strong>chemotherapie</strong>.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.2tvw4d6ypzmg.png" alt="Image: kix.2tvw4d6ypzmg" style="max-width: 100%; height: auto;" /></p>
    <p><strong>Richtlijn voor de stadiëring van het ovariumcarcinoom.</strong><em>Bron: tabel 36.16 uit Obstetrie en gynaecologie door Heineman e.a., p. 914, 8eeditie (2016).</em></p>
    <p>Indien er sprake is van een gevorderd proces, dan zal primair geprobeerd worden de buikholte macroscopisch tumorvrij te maken. Dit betekent verwijdering van uterus en beide adnexa en alle zichtbare metastasen, dit doel kan vaak niet worden bereikt door de talrijke kleine metastasen. Een omentectomie is vaak noodzakelijk vanwege de omental cake.</p>
    <p>De voordelen van chirurgische debulking zijn:</p>
    <ul>
        <li>Vermindering van gastro-intestinale klachten;</li>
        <li>Verhoging van de effectiviteit van cytostatica door betere doorbloeding van kleine tumor partikels;</li>
        <li>Verbetering van de mogelijkheden tot immuunrespons van de patiënt zelf tegen de tumor.</li>
    </ul>
    <p>Verwijdering van de grote tumorbuik heeft vaak al tot gevolg dat de hoeveelheid<strong>ascites</strong>daalt. Na een cytoreductieve chirurgie volgt combinatiechemotherapie met carboplatine en paclitaxel.</p>
    <p><em>Complicaties</em></p>
    <p>Patiënten ontwikkelen vaak een<strong>ileus</strong>. De ileus kan een obstructie-ileus zijn door afsluiting door tumorgroei. Het kan ook een paralytisch karakter hebben door ingroei van de tumor over een bepaald traject in de darmwand waardoor er paralyse van de darm ontstaat. Als chirurgie niet mogelijk is, dan reageert de patiënt hopelijk op chemotherapie.</p>
    <p><em>Follow-up</em></p>
    <p>Patiënten in een vroeg stadium hebben goede kans op curatie, maar blijven onder controle. CA125 dient niet meer routinematig te worden bepaald, een stijgende CA125-waarde leidt niet tot een betere overleving bij vroegtijdige behandeling op basis daarvan.</p>
    <p><em>Prognose</em></p>
    <p>De prognose is afhankelijk van het stadium en differentiatiegraad. De vijfjaarsoverleving bij ovariumcarcinoom in stadium IA, IB en IIA varieert tussen de 90-100% voor tumoren met goede differentiatiegraad en tussen de 60 en 80% met een slechte differentiatiegraad. Patiënten met stadium IC, die wordt bepaald door maligne ascites, hebben een ongunstige prognose. De prognose voor patiënten met een ovariumcarcinoom stadium IIB, III en IV is ongunstiger. Na vijf jaar is ongeveer 35% van alle patiënten nog in leven. Recidieven na zes tot negen jaar zijn geen zeldzaamheid bij de behandeling van het ovariumcarcinoom.</p>
    <p><strong>Papillair sereus peritoneaal carcinoom</strong></p>
    <p>Dit type carcinoom wordt ook wel extra ovarieel ovariumcarcinoom genoemd. Het is histologisch niet te onderscheiden van een papillair sereus ovariumcarcinoom. Bij de operatie worden niet-vergrote ovaria gevonden terwijl er uitgebreid gedissemineerde ziekte in de buikholte bestaat. Een optimale debulking is niet bereikbaar.</p>
    <p><strong>Borderline tumoren</strong></p>
    <p>Borderline tumoren van het ovarium zijn tumoren die zich kenmerken door een histologisch beeld en gedrag dat het midden houdt tussen goedaardig en kwaadaardig.</p>
    <p>Er is cellulaire atypie zonder stromale invasie. Het wordt ook wel<em>carcinoma of low malignant potential</em>genoemd.</p>
    <p>Borderline tumoren komen voor met een incidentie van twee per honderd vrouwen per jaar. Ze vormen vijftien procent van alle ovariumtumoren. Ze ontstaan bij jongere vrouwen, met een gemiddelde leeftijd van 44. Er is geen verschil qua klinisch beeld. 85% bevindt zich in stadium I. De histologische typering is: sereus 55%, mucineus 40%, endometrioïd 2%.</p>
    <p>De prognose van deze patiënten is in het algemeen goed, recidieven treden meestal op binnen vijf jaar.</p>
    <p>De behandeling is primair chirurgisch, de standaardbehandeling is een bilaterale salpingo-oöforectomie, een totale abdominale hysterectomie en een infra colische omentectomie. Indien er metastasen zijn, worden deze gereseceerd en tracht men al het zichtbare tumorweefsel te verwijderen. De kans op een contralaterale metastase in het andere ovarium bij wie het contralaterale ovarium er normaal uitziet, is klein.</p>
    <p>Op basis van deze ervaring is het gerechtvaardigd de ovariumfunctie te behouden bij vrouwen met een unilaterale aandoening bij wie dit om fertiliteits- of endocrinologische redenen gewenst is. Indien geïndiceerd mag hormonale substitutie gegeven worden.</p>
    <p>De follow-up is tweemaal per jaar indien de uterus en adnex in situ zijn gebleven:</p>
    <ul>
        <li>Vaginale echogram;</li>
        <li>Bepalen CA125;</li>
        <li>Gynaecologisch onderzoek.</li>
    </ul>
    <p>Bij een recidief is chirurgie de eerste keuze. Chemotherapie en radiotherapie zijn nooit van enig nut gebleken bij deze tumor.</p>
    <p><strong>Niet-epitheliale tumoren</strong></p>
    <p><em>Kiemceltumoren</em></p>
    <p>Kiemceltumoren van het ovarium zijn zeldzaam en komen gemiddeld op een leeftijd van twintig jaar voor. Dysgerminomen en endodermale sinustumoren komen het meest voor. Dysgerminomen zijn in vijftien procent bilateraal en erg gevoelig voor radiotherapie.</p>
    <p>Meestal is een unilaterale adnexextirpatie met chirurgische stadiëring, al dan niet gevolgd door chemotherapie, voldoende. De prognose is relatief gunstig.</p>
    <p>De endodermale sinustumoren zijn echter zeer agressief. De tumor produceert alfa-foetoproteïne. De prognose is matig.</p>
    <p><em>Stromaceltumoren</em></p>
    <p>Evenals de kiemceltumoren zijn stromaceltumoren zeldzaam. Het zijn hormoonproducerende tumoren waarvan de granulosaceltumor (oestrogeenproductie) en de sertoli-leydig-celtumor (androgeenproductie) het meest voorkomen. Ze kunnen op elke leeftijd ontstaan.</p>
    <p>Granulosaceltumoren gaan vaak gepaard met endometriumhyperplasie en meer dan eens met een endometriumcarcinoom. Vaak is alleen chirurgische verwijdering voldoende. Late recidieven, dertig jaar na behandeling, zijn bekend. Bij zeer uitgebreide tumoren kan succesvol behandeld worden met cytostatica.</p>
    <p><em>Metastatische tumoren</em></p>
    <p>Van de ovariumtumoren blijken vijf tot zes procent metastasen te zijn van tumoren elders. Meestal zijn deze metastasen afkomstig van de tractus genitalis, de mammae en het maag-darmkanaal. Men spreekt van een<strong>krukenberg-tumor</strong>wanneer de primaire tumor zich in de maag bevindt. De prognose wordt bepaald door de primaire tumor en deze is meestal slecht.<strong></strong></p>
    <p><strong>Het tubacarcinoom</strong></p>
    <p>Het primaire carcinoom van de tuba is een<strong>adenocarcinoom</strong>dat uit het beklede trilhaarepitheel van de eileider ontstaat. Het is een extreem zeldzame tumor. De leeftijdspiek ligt rond de 55 jaar. Er bestaat een duidelijk verband tussen tubacarcinoom en vroegere infertiliteit.</p>
    <p>Hoewel een tubacarcinoom zelden preoperatief wordt gediagnosticeerd, is het, in tegenstelling tot het ovariumcarcinoom, geen symptoomvrije tumor:</p>
    <ul>
        <li>Irregulair vaginaal bloedverlies;</li>
        <li>Buikpijn;</li>
        <li>Fluorklachten.</li>
    </ul>
    <p>De vaginale afscheiding kan geel-waterig zijn:<strong>hydrops tubae profluens</strong>. Wanneer deze symptomen gecombineerd voorkomen met palpabele afwijkingen bij het gynaecologisch onderzoek, moet met de mogelijkheid van tubacarcinoom rekening worden gehouden.</p>
    <p>De stadiumindeling vindt plaats door operatie. Het primaire lymfeklierstation wordt gevormd door de para-aortale lymfeklieren. De basis van de behandeling bestaat uit uterusextirpatie met beide adnexa wegnemen.</p>
    <p>Bij de vroege stadia zal er ook adjuvante combinatiechemotherapie worden gegeven door het grote aantal recidieven. Bij verder gevorderde stadia moet cytoreductieve chirurgie gevolgd worden door combinatiechemotherapie als bij het ovariumcarcinoom. De vijfjaarsoverleving is relatief laag.</p>
    <p><strong>Trofoblasttumoren</strong></p>
    <p>Trofoblastwoekeringen vormen een zeldzame groep tumoren die, zelfs met veel metastasen, toch nog genezen kunnen worden. Ze ontstaan altijd na een zwangerschap, voldragen of niet. Alle trofoblasttumoren hebben gemeen dat de tumorcellen ontstaan in het foetale chorion tijdens de zwangerschap. Vrijwel alle tumoren produceren<strong>hCG,</strong>deze hoeveelheid is gerelateerd aan de hoeveelheid vitaal tumorweefsel. Trofoblastwoekeringen zijn gevoelig voor een aantal cytostatica en daardoor is vrijwel iedereen te genezen. Trofoblasttumoren worden vaak aangeduid met GTN of GTD:<em>gestational trophoblastic neoplasia/disease.</em></p>
    <p>In Nederland komt een complete mola voor bij 0,6 per 1000 zwangerschappen. Een persisterende trofoblast wordt jaarlijks gediagnosticeerd bij 20–25 patiënten. Een choriocarcinoom is een carcinoom ontstaan uit trofoblastweefsel en kan na elk type zwangerschap ontstaan. Van de mola’s gaat twee tot drie procent over in een choriocarcinoom. De incidentie is hoger in<strong>Azië</strong>dan in Europa. Van alle choriocarcinomen ontstaat 50% na een molagraviditeit, 25% na een abortus of EUG en 25% na een voldragen zwangerschap. Na een voldragen zwangerschap is de kans op metastasen verhoogd.</p>
    <p>Verschillende<em>case control</em>onderzoeken uit Italië en de Verenigde Staten hebben een verband aangetoond tussen een lage caroteeninname en het optreden van een complete mola. In gebieden met een hoge incidentie van mola zwangerschappen wordt ook vaak een endemisch tekort aan vitamine-A-inname met de voeding gevonden. De kans op een mola neemt toe met de leeftijd. Het risico neemt progressief toe na het veertigste jaar en bereikt een incidentie van bijna een op drie levendgeborenen bij vrouwen ouder dan vijftig jaar.</p>
    <p><strong>Classificatie</strong></p>
    <p>Op basis van histologisch onderzoek kunnen de volgende typen trofoblasttumoren worden onderscheiden:</p>
    <ul>
        <li>Mola hydatidosa: compleet, partieel of invasief;</li>
        <li>Choriocarcinoom;</li>
        <li><em>Placental site trophoblastic tumor</em>(PSTT).</li>
    </ul>
    <p><em>Complete mola hydatidosa</em></p>
    <p>Deze mola kenmerkt zich door:</p>
    <ul>
        <li>Oedemateus gezwollen villi met diffuse trofoblastaire hyperplasie;</li>
        <li>Cytotrofoblastaire en syncytiotrofoblastaire elementen;</li>
        <li>Atypie.</li>
    </ul>
    <p>De zwelling van de villi leidt tot centrale holtevorming en daardoor compressie van het tussenliggende bindweefsel. Het blijkt dat het karyotype van complete mola’s in bijna alle gevallen 46,XX is en dat de chromosomen volledig van de vader komen. Men neemt aan dat een complete mola ontstaat doordat een eicel bevrucht wordt door een haploïd spermatozoön die vervolgens zijn eigen chromosomen dupliceert in een kernloze eicel of de kern van de eicel inactiveert. Macroscopisch ziet het weefsel eruit als een tros blaasjes. Embryonaal of foetaal weefsel is afwezig.</p>
    <p><em>Partiële mola</em></p>
    <p>Bij een partiële mola is er focale trofoblastproliferatie met of zonder atypie, waarbij deels ook nog normale villi zijn. Er zijn embryonale of foetale structuren aanwezig. Deze vorm kenmerkt zich door een triploïd karyotype (69 chromosomen, 69,XXX of 69,XXY). Er is zowel een maternale als paternale origine. De extra haploïde set chromosomen is afkomstig van de vader. Als er een foetus aanwezig is, dan is die meestal ernstig congenitaal misvormd. De verschillende vormen onderscheiden zich histologisch van het choriocarcinoom en PSTT door de<strong>aanwezigheid</strong>van<strong>chorionvilli</strong>.</p>
    <p><em>Persisterende trofoblast (PTD)</em></p>
    <p>Trofoblasttumoren worden behandeld indien ze persisteren. Bij een complete of partiële mola is dat niet altijd het geval. De diagnose PTD wordt gesteld op verloop van<strong>hCG</strong>in het serum na evacuatie. Zowel een molazwangerschap als non-molazwangerschap kan overgaan in een PTD. Histologisch kan er sprake zijn van een invasieve mola, een choriocarcinoom of een PSTT. Een trofoblast kan ook persisteren na een non-molazwangerschap, zoals à terme of een abortus. Een persisterende trofoblast is een klinische en geen pathologische diagnose.</p>
    <p><em>Vormen van persisterende trofoblast</em></p>
    <ul>
        <li><strong>Invasieve mola</strong>: invasie van het myometrium door de molazwangerschap;</li>
        <li>Pathologisch onderzoek: trofoblastaire hyperplasie en persisterende placentaire villeuze structuren. Een invasieve mola ontstaat altijd uit een complete of partiële mola. Het gaat bij 15% van de patiënten over in een choriocarcinoom. De aandoening kan spontaan verdwijnen. Metastasering is mogelijk;</li>
        <li><strong>Choriocarcinoom</strong>: ontstaat uit het trofoblastepitheel;</li>
        <li>Vaso-invasieve groei, atypie en necrose;</li>
        <li>Cytotrofoblastaire en trofoblastaire elementen zijn aanwezig;</li>
        <li>Villeuze structuren ontbreken;</li>
        <li>Metastasen treden vaak op;</li>
        <li>Spontane regressie komt niet voor, is op korte termijn fataal indien onbehandeld;</li>
        <li><strong><em>Placental site trophoblastic tumor</em></strong>: ontstaat in het placentabed;</li>
        <li>Lage hCG-productie, in serum hoge waarde HPL;</li>
        <li>Tumor is zeldzaam;</li>
        <li>Chirurgische excisie is eerste keuze.</li>
    </ul>
    <p>De meest voorkomende klacht bij vrouwen met een molazwangerschap is<strong>vaginaal bloedverlies</strong>(97%). Soms worden kleine blaasjes verloren. Meestal bezoekt men de arts met deze klacht bij een zwangerschap tussen de acht en vierentwintig weken. De diagnose partiële mola wordt gewoonlijk in het eerste trimester van zwangerschap met behulp van de echo gesteld. Hyperemesis gravidarum komt voor bij 25% van de vrouwen met een mola graviditeit. Soms komen er ook klachten voor op basis van een hyperthyreoïdie en benauwdheid door trofoblastembolieën.</p>
    <p><em>Lichamelijk onderzoek</em></p>
    <p>Een positieve discongruentie wordt bij de helft waargenomen. Andere symptomen zijn tekenen van pre-eclampsie, een snelle pols en een warme huid met tremor als gevolg van hyperthyreoïdie.</p>
    <p><em>Gynaecologisch onderzoek</em></p>
    <p>De volgende punten zijn van belang:</p>
    <ul>
        <li>Bloedverlies uit een al dan niet gedeeltelijk geopend ostium;</li>
        <li>Bij bimanueel onderzoek is de uterus te groot en opvallend week;</li>
        <li>Soms thecaluteïnecysten van de ovaria te voelen, door overstimulatie van het hoge hCG-gehalte.</li>
    </ul>
    <p><strong>Diagnose</strong></p>
    <p>Het belangrijkste hulpmiddel is<strong>echografie</strong>. Bij een partiële mola ziet men op het beeld kleine cysteuze ruimten in het placentaweefsel en een toename van de diameter van de vruchtzakken. Myometriuminvasie kan al zichtbaar zijn. Een röntgenfoto van de thorax kan helpen om trofoblast embolie of metastasen te diagnosticeren.</p>
    <p>Het laboratoriumonderzoek omvat:</p>
    <ul>
        <li>Serum-hCG: geproduceerd door de syncytiotrofoblast. Bij een partiële mola is deze verhoging veel minder uitgesproken;</li>
        <li>Hb: door vaginale bloedverlies kan anemie bestaan;</li>
        <li>Elektrolyten en lever- en nierfunctie door verhoogde kans op pre-eclampsie;</li>
        <li>Schildklierfunctie;</li>
        <li>Bloedgroep van de patiënt.</li>
    </ul>
    <p><strong>Behandeling</strong></p>
    <p>Een zuigcurettage is de behandeling van eerste keuze bij patiënten die hun fertiliteit willen behouden. De vacuümcurettage wordt uitgevoerd ongeacht de grootte van de uterus, onder echoscopisch zicht.</p>
    <p>In verband met de verhoogde kans op een tumor embolie door uteruscontracties is het inleiden van de ‘baring’ met oxytocine of een prostaglandine gecontra-indiceerd. Pathologisch onderzoek van het curettement is noodzakelijk om de definitieve diagnose te stellen.</p>
    <p>De volgende<strong>complicaties</strong>kunnen zich voordoen:</p>
    <ul>
        <li>Uterusperforatie: soms moet dit gehecht worden;</li>
        <li>Bloeding: embolisatie kan een bloeding veroorzaken en is geïndiceerd indien de fertiliteit behouden moet blijven. Soms noopt een bloeding tot een hysterectomie. De meeste bloedingen stoppen snel zodra chemotherapie wordt gegeven.</li>
    </ul>
    <p><em>Follow-up en prognose</em></p>
    <p>De follow-up houdt in:</p>
    <ul>
        <li>Wekelijkse bepaling van het hCG tot deze normaal is. Meestal is er normalisatie binnen zestien tot twintig weken na de evacuatie;</li>
        <li>Gebruik van sluitende anticonceptie om diagnostische problemen bij het stijgen van de hCG-spiegel te voorkomen. Het IUCD is gecontra-indiceerd door verhoogde kans op een uterusperforatie, orale anticonceptie heeft de voorkeur;</li>
        <li>Er is een lage recidiefkans na spontane normalisatie, een eventueel volgende zwangerschap in geval van een partiële mola is snel weer toegestaan. Ten aanzien van de complete mola kiest men een wachttijd van ongeveer zes maanden;</li>
        <li>Zes weken na de volgende zwangerschap wordt het serum-HCG bepaald.</li>
    </ul>
    <p><strong>Persisterende trofoblast</strong></p>
    <p>Zie de samenhangende factoren in de tabel.</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.7tqc63wri4qv.png" alt="Image: kix.7tqc63wri4qv" style="max-width: 100%; height: auto;" /></p>
    <p><strong>Verhoogd risico PTD</strong>.<em>Bron: tabel 36.17 uit Obstetrie en gynaecologie door Heineman e.a., p. 922, 8eeditie (2016).</em></p>
    <p><em>Anamnese en diagnose</em></p>
    <p>Indien aan de PTD een molazwangerschap voorafging, wordt de diagnose meestal gesteld op grond van het verhoogde serum-hCG. Bij een PSTT zal het HCG-gehalte slechts licht verhoogd blijven. Vaak is er tevens sprake van irregulair vaginaal bloedverlies.</p>
    <p>Het klinische beeld kan mede worden bepaald door de symptomen van metastasen. Metastasering vindt meestal plaats naar de volgende organen: long (80%), vagina (30%), bekken (20%), lever (10%) en hersenen (10%).</p>
    <p><em>Beeldvormend onderzoek</em></p>
    <p>Vaginale echografie kan een abnormale uterus inhoud tonen met myometrium infiltratie. Longmetastasen kunnen zich uiten door een diffuus ‘sneeuwstormbeeld’ op de thoraxfoto, of door meer circum scriptie ronde afwijkingen (kanonkogels). Ook kan pleuravocht voorkomen. Indien er longmetastasen zijn, moet er ook een CT-scan gemaakt worden van de buik en hersenen.</p>
    <p><em>Behandeling</em></p>
    <p>Zowel voor patiënten met een laag als een hoog risico bestaat de behandeling uit chemotherapie.</p>
    <p><em>De groep met een laag risico</em></p>
    <p>Methotrexaat met folinezuur na dertig uur om de methotrexaat werking te couperen. De behandeling gaat door totdat het serum-hCG gedaald is. Bij een vrouw die haar fertiliteit niet wenst te behouden, kan er een hysterectomie worden uitgevoerd, indien er geen metastasen zijn.</p>
    <p><em>De groep met een hoog risico</em></p>
    <p>Deze vrouwen worden behandeld met een combinatiechemotherapie en worden doorverwezen naar een oncologisch centrum.</p>
    <p><em>Follow-up</em></p>
    <p>Bij patiënten met een laag risico:</p>
    <ul>
        <li>Gedurende een jaar maandelijkse bepaling van het hCG;</li>
        <li>Anticonceptie tijdens de behandeling en<em>follow-up</em>jaar;</li>
        <li>Een jaar na normalisatie van hCG is een zwangerschap toegestaan;</li>
        <li>Zes weken na de volgende partus moet het hCG-gehalte bepaald worden.</li>
    </ul>
    <p>Bij patiënten met een hoog risico:</p>
    <ul>
        <li>Maandelijkse bepaling van hCG gedurende achttien maanden;</li>
        <li>Indien de patiënten niet meer zwanger willen worden, wordt geadviseerd de hCG-controles nog enige jaren met ruimere intervallen te herhalen in verband met recidieven.</li>
    </ul>
    <p><strong>Kanker en zwangerschap</strong><em></em></p>
    <p><em>Inleiding</em></p>
    <p>De diagnose in de zwangerschap is zeldzaam maar wel ingrijpend. De belangrijkste kwaadaardige ziekten zijn:</p>
    <ul>
        <li>Hematologische ziekten;</li>
        <li>Solide tumoren: mammacarcinoom en cervixcarcinoom.</li>
    </ul>
    <p>De embryonale periode begint drie weken na de ovulatie, op dat moment heeft de blastocyst zich ingenesteld. De volgende zes weken groeit het embryo uit tot een lengte van ongeveer vier centimeter. Alle belangrijke organen worden in deze periode gevormd. De foetale periode begint acht weken na ovulatie en wordt gekenmerkt door groei en uitrijping van de nieuw gevormde structuren. Beïnvloeding van de zwangerschap tijdens de<strong>embryonale periode</strong>betekent meestal een ernstige verstoring van de<strong>organogenese</strong>met als resultaat spontane abortus of ernstige misvormingen. Beïnvloeding tijdens de foetale periode kan leiden tot groei- en ontwikkelingsstoornissen. De gevoeligheid voor teratogene stoffen vermindert naarmate de organogenese zijn voltooiing nadert en is verwaarloosbaar zodra deze voltooid is. Men moet zich echter realiseren dat alle geneesmiddelen de placenta kunnen passeren.</p>
    <p><strong>Stadiëren</strong></p>
    <p>Stadiëren kan een probleem zijn in de zwangerschap doordat de zwangere uterus een belemmering vormt. Een röntgenfoto van de thorax kan gemaakt worden mits de buik wordt afgeschermd. De echografie verdient de voorkeur voor de buik. Een CT-scan wordt afgeraden. MRI kan zonder problemen worden uitgevoerd.</p>
    <p><strong>Operaties</strong></p>
    <p>Een operatie heeft nauwelijks invloed op de zwangerschap. De teratogene effecten van de anesthesie zijn gering. Vooral in het tweede en derde trimester zijn de risico’s voor moeder en kind minimaal, zo niet verwaarloosbaar.</p>
    <p><strong>Bestraling</strong></p>
    <p>De foetus is het gevoeligst voor straling tijdens de periode van organogenese. De effecten die verwacht kunnen worden, zijn dosisafhankelijk en treden op indien de dosis die de foetus ontvangt meer dan 10 cGy is.</p>
    <p>Deze grens garandeert niet dat er bij een lagere dosis geen genetische schade is. De schade die bestraling tijdens de verschillende stadia van de zwangerschap kan aanrichten bestaat uit groeiachterstand, teratogene effecten en foetale- en neonatale sterfte.</p>
    <p><strong>Chemotherapie</strong></p>
    <p>De cytostatica kunnen de groei en ontwikkeling van de foetus ook verstoren. Het is echter afhankelijk van het soort middel en het tijdstip van toepassing.</p>
    <p><strong>Mammacarcinoom</strong></p>
    <p>Zwangerschapsgeassocieerde mammacarcinomen worden tijdens of het eerste jaar na de zwangerschap gediagnosticeerd of op enig tijdstip ten tijde van de borstvoeding. Het mammacarcinoom is de meest voorkomende vorm van kanker bij vrouwen.</p>
    <p>Een zwangerschap geassocieerd mammacarcinoom is relatief zeldzaam en komt voor bij vijftien tot dertig per 100.000 bevallingen, waarbij het merendeel na de bevalling wordt gesteld. Wanneer vrouwen hun eerste zwangerschap uitstellen tot boven het 35ejaar, wordt hun risico om borstkanker te krijgen driemaal zo groot in vergelijking met vrouwen rond hun twintigste die zwanger zijn geworden. Omdat vrouwen steeds later kinderen krijgen, zal de incidentie van borstkanker tijdens de zwangerschap waarschijnlijk stijgen.</p>
    <p>Het mammacarcinoom wordt tijdens de zwangerschap vaak later gediagnosticeerd dan daarbuiten. De gevonden tumoren zijn daarom vaak groter met lymfekliermetastasen in de oksel. Een andere factor is dat zowel arts als patiënt tijdens de zwangerschap terughoudender zijn om de gepaste diagnostische stappen te nemen dan buiten de zwangerschap. De diagnose wordt hetzelfde gesteld als bij een niet-zwangere: mammografie en echografie en bij een palpabele tumor ook een biopsie, ongeacht de uitslag van het beeldvormend onderzoek. Een thoraxfoto is nodig voor de stadiëring. Voor de buik kan er een echografie gemaakt worden.</p>
    <p><em>Behandeling</em></p>
    <p>De eerste vraag is of moeder en kind beide te redden zijn. Indien de zwangerschap in het eerste trimester is, moet<strong>afbreking</strong>overwogen worden. Na de abortus kan dan volgens de protocollen behandeld worden. Indien de zwangerschap à terme is, kan de bevalling ingeleid of afgewacht worden. Een beleid samenstellen wordt moeilijk wanneer uitstel van de behandeling van de moeder ter wille van het kind een risico is voor de moeder of indien behandeling van de moeder een groot risico voor het kind oplevert.</p>
    <p>Lokale controle kan vrijwel altijd bereikt worden door een<strong>lumpectomie</strong>en soms door mastectomie met een okselkliertoilet. Aanvullende radiotherapie/chemotherapie kan dan worden uitgesteld totdat de baby geboren is. Een sectio caesarea is niet geïndiceerd.</p>
    <p><strong>Leukemie</strong></p>
    <p>De combinatie leukemie en zwangerschap is zeldzaam. Bekende complicaties zijn vroeggeboorte en fluxus postpartum. Na de diagnose acute leukemie moet de behandeling meteen gestart worden, om een zo groot mogelijke kans op remissie te krijgen. De kans op teratogene effecten na chemotherapie is in het eerste trimester ongeveer vijftien tot twintig procent.</p>
    <p><strong>Ziekte van Hodgkin</strong></p>
    <p>De combinatie komt voor van een per zesduizend zwangerschappen. Als de ziekte boven het diafragma zit, kan er eventueel bestraald worden met afschermen van de buik. Is een zwangerschap al gevorderd tot het einde van het tweede trimester, dan kan de behandeling uitgesteld worden.</p>
    <p><strong>Cervixcarcinoom</strong></p>
    <p>De incidentie tijdens de zwangerschap is tussen de een en dertien per tienduizend zwangerschappen. De incidentie van carcinoma in situ is één per 750 zwangerschappen.</p>
    <p><em>Diagnose</em></p>
    <p>Er moet colposcopisch onderzoek van de portio worden uitgevoerd. Er wordt een biopt genomen om een carcinoom uit te sluiten. Indien er een micro-invasie wordt gevonden, is een conisatie nodig om een macro-invasieve laesie uit te sluiten. Een conisatie is wel geassocieerd met complicaties zoals vroeggeboorte. De kans op een spontane abortus na conisatie is tijdens het eerste trimester echter niet verhoogd, wel tijdens het tweede trimester.</p>
    <p>Pijnloos vaginaal bloedverlies is de meest voorkomende klacht bij vrouwen met een invasief carcinoom.</p>
    <p><em>Behandeling</em></p>
    <p>Als de tumor niet radicaal verwijderd is na conisatie, dan dient het verdere beleid te zijn bij patiënten met een macro-invasieve tumor. Een vaginale bevalling is gecontra-indiceerd.</p>
    <p>Bij een macro-invasieve tumor is een vaginale bevalling ongewenst door:</p>
    <ul>
        <li>Verspreiding van tumorcellen;</li>
        <li>Vergrote kans op verscheuring cervix;</li>
        <li>Fors vaginaal bloedverlies;</li>
        <li>Sepsis uit de cervix laesie.</li>
    </ul>
    <p>De prognose is per stadium gelijk aan de prognose buiten de zwangerschap.</p>
    <p><strong>Ovariumcarcinoom</strong></p>
    <p>De incidentie in de zwangerschap bedraagt één per duizend zwangerschappen. Maligne tumoren zouden echter slechts zelden voorkomen.</p>
    <p><strong>Overige genitale carcinomen</strong></p>
    <p>Carcinomen van de vulva en vagina zijn zeldzaam tijdens de zwangerschap. Ook een endometriumcarcinoom is zeer zeldzaam tijdens zwangerschappen.</p>
    <p><strong>Opvang en begeleiding</strong></p>
    <p>Kanker is de tweede doodsoorzaak in de samenleving. Met name tumoren van vulva, vagina, cervix en corpus uteri worden meestal in een laag stadium gediagnosticeerd, waardoor kans op genezing reëel is.</p>
    <p>Het is belangrijk om de slechte boodschap mee te delen met tijd voor de emotionele aftershock, het liefst in bijzijn van een vertrouwenspersoon van de patiënt. Veel van de informatie wordt niet opgenomen.</p>
    <p><em>Gevolgen van kanker aan de geslachtsorganen</em></p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.xg9j4wp2epxk.png" alt="Image: kix.xg9j4wp2epxk" style="max-width: 100%; height: auto;" /></p>
    <p><strong>Effecten gynaecologische tumoren</strong>.<em>Bron: tabel 36.19 uit Obstetrie en gynaecologie door Heineman e.a., p. 929, 8eeditie (2016).</em></p>
    <p><em>Overleving</em></p>
    <p><strong>Korte termijn overleving</strong>: de eerste drie maanden na de behandeling van een gynaecologische tumor is iedereen in de omgeving van de patiënt meestal zeer bezorgd. Na verloop van tijd vermindert de bezorgdheid.</p>
    <p><strong>Langetermijnoverleving</strong>: bij de patiënt verloopt dit proces meestal niet zo snel. Het gevolg is dat zij met haar verwerkingsproblemen steeds moeilijker bij personen in haar omgeving terecht kan.</p>
    <p><em>Seksueel functioneren</em></p>
    <p>Uit onderzoek is gebleken dat 30% van de vrouwen die voor een gynaecologische tumor zijn behandeld, een jaar na behandeling niet seksueel functioneert. Een ander onderzoek toonde aan dat ongeveer 75% van de vrouwen het gebruikelijke seksuele gedrag wel hervat, maar slechts de helft hiervan beleeft hieraan weer plezier.</p>
    <p><em>Consequenties voor de praktijk</em></p>
    <p><strong>Consequenties praktijk</strong>.<em>Bron: uit Obstetrie en gynaecologie door Heineman e.a., p. 930, 8eeditie (2016).</em></p>
    <p><strong>Palliatieve zorg</strong></p>
    <p>Ongeveer de helft van alle kankerpatiënten geneest. Dit betekent dat de andere helft in feite chronisch ziek is en dat het zwaartepunt van de behandeling geleidelijk aan verschuift van genezen naar palliatie.</p>
    <p>De WHO definieert palliatieve zorg als volgt: de actieve en totale zorg voor patiënten wier ziekte niet meer reageert op een curatieve behandeling. Het belangrijkste doel van palliatieve zorg moet zijn het bewerkstelligen van de best mogelijke kwaliteit van leven voor patiënt en zijn of haar familie. Dit houdt in: bestrijden van hinderlijke symptomen en aandacht voor de hele patiënt in haar psychologische, sociale en geestelijke context.</p>
    <p>Palliatieve zorg kent de volgende eigenschappen:</p>
    <ul>
        <li>Leven en dood worden als normale, onlosmakelijk met elkaar verbonden processen beschouwd;</li>
        <li>Niet tot doel het sterven versnellen of vertragen;</li>
        <li>Richten op verlichten van pijnklachten;</li>
        <li>Ondersteunen van patiënt dat de alledaagse activiteiten goed kunnen worden voortgezet;</li>
        <li>Familie ondersteunen.</li>
    </ul>
    <p>Euthanasie is de medische handeling die uitgevoerd wordt bij een ernstig zieke patiënt, die zich in een uitzichtloze situatie bevindt, op diens uitdrukkelijk en herhaald verzoek, met als doel het leven van deze patiënt te beëindigen. Euthanasie impliceert dus actief handelen.</p>
    <p><em>Palliatieve maatregelen</em></p>
    <ul>
        <li>Pijnbestrijding:</li>
        <li>Stap 1: begin met niet-opioïde analgetica (aspirine, paracetamol of NSAID);</li>
        <li>Stap 2: indien de pijn blijft bestaan of verergert, zwak opioïd (codeïne) toevoegen aan de medicatie van stap 1;</li>
        <li>Stap 3: nog steeds niet het gewenste effect, dan sterk opioïd toevoegen (morfine, methadon of fentanyl);</li>
        <li>Darmobstructie: operatie moet worden overwogen. Ileus komt meestal door invasie van de tumor in de neurale plexus van de darmwand. Het komt vooral voor bij ovariumcarcinoom metastasen;</li>
        <li>Tumorgeur: stinkende tumoren komen voor bij vulvacarcinoom, cervixcarcinoom en bekkentumor. Mogelijke behandelingen:</li>
        <li>Regelmatig reinigen van de wond met steriel fysiologisch zout;</li>
        <li>Regelmatig uitvoeren van een<em>debridement</em>;</li>
        <li>Controle van de geur door spoelen met een desinfectans of door lokale applicatie met metronidazol gel of oraal metronidazol. Een alternatief voor metronidazol is applicatie van yoghurt of honing in de gereinigde wond.</li>
    </ul>
    <section class="chapter-section">
        <h2 id="hoofdstuk-13-allochtonen-en-geneesmiddelengebruik">Hoofdstuk 13: Allochtonen en geneesmiddelengebruik</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 16 uit Culturele diversiteit in de gezondheidszorg door Wolffers e.a., 1eeditie (2013).</em></li>
    </ul>
    <p><strong>Inleiding</strong></p>
    <p>Naast zorgverleners krijgen ook medewerkers van apotheken te maken met patiënten die verschillen van elkaar. Zij hebben een andere afkomst, een andere moedertaal, een andere religie en een andere cultuur. Verschillen hierin kunnen het voor apotheekmedewerkers en patiënten moeilijk maken om elkaar te begrijpen. Tevens kan het geneesmiddelengebruik verschillen.</p>
    <p>De meeste migranten van de eerste generatie die naar Nederland kwamen, hadden een laag opleidingsniveau en kwamen van het platteland. Daardoor hadden zij weinig kennis over het gebruik en de werking van medicatie. Er zijn daarnaast nog meer factoren die het juist gebruiken van geneesmiddelen bemoeilijken:</p>
    <ul>
        <li>Verschil in morbiditeit: diabetes komt vaker voor bij Hindoestanen, Marokkanen en Turken dan bij Nederlanders;</li>
        <li>Andere ziektebeleving;</li>
        <li>Beperkte communicatiemogelijkheden door de taalbarrière en analfabetisme;</li>
        <li>Onbekendheid met het Nederlandse gezondheidszorgsysteem.</li>
    </ul>
    <p><em>Geneesmiddelengebruik bij verschillende allochtone groepen</em></p>
    <p>Uit onderzoek is gebleken dat allochtonen gemiddeld genomen een slechtere gezondheid hebben dan autochtonen. Daarnaast is het zo dat bepaalde ziekten meer voorkomen bij bepaalde etnische groepen.</p>
    <p>Mogelijke oorzaken hiervan zijn:</p>
    <ul>
        <li>Lage opleiding;</li>
        <li>Een laag inkomen;</li>
        <li>Werkloosheid;</li>
        <li>Etnisch-culturele factoren.</li>
    </ul>
    <p>Turken, Surinamers en Marokkanen krijgen vaker een recept mee bij de huisarts dan Nederlanders. Turken krijgen met name herhaal contacten vaker mee, Surinamers krijgen bij het eerste contact met de huisarts vaker een recept mee en Marokkanen bij beide typen contacten.</p>
    <p>Daarnaast gebruiken Marokkanen en Turken meer geneesmiddelen dan autochtonen die dezelfde sociaaleconomische achtergrond hebben. Anderzijds gebruiken Antilliaanse migranten juist minder medicijnen dan alle andere etnische groepen. Er zijn aanwijzingen dat bij Turken en Marokkanen de therapietrouw richting de voorgeschreven medicatie van de huisarts niet optimaal is. Migranten krijgen kortom vaker recepten bij de huisarts dan autochtonen, maar ze gebruiken de medicatie op recept juist minder vaak. Daarnaast maken migranten minder gebruik van de vrij verkrijgbare medicijnen (zoals paracetamol bij de drogist) dan autochtonen. Het medicijngebruik van Antilliaanse migranten is vergelijkbaar met dat van autochtone Nederlanders.</p>
    <p>Er kan geconcludeerd worden dat allochtonen meer medicatie gebruiken dan allochtonen:</p>
    <ul>
        <li>Antidepressiva: vooral door Marokkanen, Surinamers en Antilliaanse mannen;</li>
        <li>Pijnstillers: vooral Turken gebruiken deze veel;</li>
        <li>Maag-darm medicatie: vooral door Turken en Marokkanen;</li>
        <li>Antidiabetica: diabetes type 2 komt meer voor bij Marokkanen en Surinamers, vooral bij Hindoestanen.</li>
    </ul>
    <p><strong>Verkeerd gebruik van medicijnen</strong></p>
    <p>Het is gebleken dat veel allochtone patiënten de voorgeschreven medicijnen verkeerd gebruiken. Dit komt doordat zij zich minder vaak aan de uitleg van het recept houden. Zij gaan dan zelf de dosering aanpassen, onwenselijke combinaties maken en medicatie op het verkeerde tijdstip innemen. Regels vanuit geloofsovertuigingen kunnen de therapie negatief beïnvloeden. Het is ook bekend dat sommige allochtone patiënten hun medicijnen delen met familieleden. Voor allochtonen is het moeilijk om sommige toedieningsvormen van medicatie te accepteren. Voorbeelden hiervan zijn vaginale crèmes en zetpillen.</p>
    <p>Een groot deel van de Marokkanen en Turken maakt tijdens vakanties gebruik van de gezondheidszorg in hun thuisland. Om te vergelijken gaan deze mensen dan zowel in hun thuisland als in Nederland naar de arts. Dit betekent dus dat zij van beide partijen medicatie voorgeschreven krijgen. Zo ontstaat er dus een<strong>ongewenste polyfarmacie</strong>. De Nederlandse arts is van deze ongewenste polyfarmacie niet altijd op de hoogte. Er worden geneesmiddelen meegenomen uit het land van herkomst of van daaruit opgestuurd. Het kan daarbij gaan om geneesmiddelen die hier bijvoorbeeld niet toegestaan zijn of waar normaliter een recept voor nodig is.</p>
    <p><strong>Oorzaken van verkeerd gebruik</strong></p>
    <p><em>Taal- en communicatieproblemen in de apotheek</em></p>
    <p>Bij het onjuist gebruiken van geneesmiddelen spelen de volgende factoren een rol:</p>
    <ul>
        <li>Analfabetisme;</li>
        <li>Geringe scholing;</li>
        <li>Taalproblemen.</li>
    </ul>
    <p>Mensen die het Nederlands redelijk goed beheersen, kunnen ook problemen hebben met het taalgebruik van een hulpverlener. Dit komt doordat zij vaak weinig kennis van het menselijk lichaam en beperkte gezondheidsvaardigheden hebben. Het vermogen om informatie over gezondheid te vinden, te begrijpen en te gebruiken ontbreekt hier. Omdat allochtone patiënten vaak nauwelijks extra informatie vragen over medicatie aan zorgverleners, is de kans ook groter dat zij de medicatie niet op de juiste manier gebruiken. Vaak wordt dan een van de kinderen, die de taal beter beheerst, naar de apotheek gestuurd om medicatie te halen. Het gevolg daarvan is dat de apotheekmedewerker de patiënt niet rechtstreeks spreekt. Het kind moet dan alle gegeven informatie onthouden en dit is niet altijd succesvol. Op deze manier kunnen er dus misverstanden ontstaan.<em></em></p>
    <p><em>Andere verwachtingen van geneesmiddelen</em></p>
    <p>Veel allochtone patiënten van de eerste generatie hebben nooit iets geleerd over de biomedische werking van het menselijk lichaam en dergelijke. Voor hen draait het medicatiegebruik enkel om symptoombestrijding. Zo gebeurt het bijvoorbeeld dat zij stoppen met antibiotica als de koorts afneemt en de kuur dus niet afgemaakt wordt. Het nadeel hiervan is de ontwikkeling van resistente bacteriën. Veel allochtonen weten tevens weinig van de betekenis en de omgang met chronische ziekten. Het kan moeilijk te begrijpen zijn dat chronische ziekten niet te genezen zijn met behulp van medicatie. Zij kunnen er dan vanuit gaan dat er niks gedaan hoeft te worden op het moment dat er geen klachten zijn.</p>
    <p>Veel allochtone patiënten hebben, naast een hoge verwachting, ook een andere verwachting van de werking van geneesmiddelen. Omdat het de klachten snel verhelpt, wordt een snelwerkend medicijn als een goed medicijn gezien.</p>
    <p>Het beter worden is voor allochtone patiënten een zeer belangrijk punt. Helaas heeft dit in het thuisland vaak ernstige financiële consequenties. Wie ziek is, kan niet werken en heeft dus geen inkomen. Om die reden denken zij dan ook dat zij hogere doseringen moeten innemen om beter te worden. Allochtone patiënten hebben tevens een andere blik op het gebruik van niet-medicamenteuze behandelingen.</p>
    <p>Hierdoor ontstaat er een verhoogde druk voor Nederlandse huisartsen om medicijnen voor te schrijven aan allochtonen. Preventie binnen de gezondheidszorg wordt in veel andere landen minder vaak en minder efficiënt toegepast. Veel allochtonen vinden het dan ook vreemd om naar de arts te gaan als zij geen klachten hebben.</p>
    <p><em>Onbekendheid met het Nederlandse gezondheidszorgsysteem</em></p>
    <p>Onbekendheid met het Nederlandse gezondheidszorgsysteem leidt ook tot problemen. De meeste Marokkaanse en Turkse patiënten hebben andere verwachtingen van de huisarts en de apotheker. Omdat er in hun thuisland sneller medicatie wordt voorgeschreven, hebben zij het idee dat er tegen elke kwaal een middel gebruikt moet worden. Dit kan soms teleurstellingen opleveren als zij door een Nederlandse arts naar huis worden gestuurd zonder recept. In Marokko, Turkije en andere landen bestaat er niet zoiets als een huisarts. Ze kennen het fenomeen niet van de huisarts als<strong>poortwachter</strong>. In deze landen kunnen mensen in plaats van een huisarts dan een apotheker raadplegen. Er bestaat wel een mogelijkheid om vrijgevestigde artsen te raadplegen, maar dit is duur en daarom gaat men liever naar een apotheker. Het gevolg hiervan is overconsumptie van antibiotica en symptoombestrijdende middelen, die meestal op onjuiste indicaties worden gegeven.</p>
    <p><strong>Doelmatig geneesmiddelengebruik bevorderen</strong></p>
    <p>Zowel patiënten als zorgverleners moeten op de hoogte worden gebracht van de manier waarop allochtonen met medicatie kunnen omgaan. Hulpverleners en ook voorlichters eigen taal en cultuur (VETC’ers) kunnen hieraan bijdragen. Goede voorlichting kan soms al een enorme verbetering geven. Helaas is gebleken dat groepsvoorlichting, gegeven door autochtone voorlichters met de hulp van een tolk, onvoldoende effect heeft. Dit komt doordat er een inactieve interactie plaatsvindt. VETC’ers kunnen dit beter doen, omdat er dan voorlichting is in de eigen taal. Het inschakelen van een allochtone voorlichter heeft als voordeel dat deze persoon de informatie in eigen taal kan geven en direct kan reageren op vragen van deelnemers. Een ander voordeel is dat de voorlichter dezelfde culturele achtergrond heeft. Het is belangrijk dat VETC’ers opgeleid worden, zodat ze effectief kunnen voorlichten.</p>
    <p><em>Voorlichting aan beroepsbeoefenaars over medicijngebruik bij allochtonen</em></p>
    <p>Het is belangrijk dat beroepsbeoefenaars in de zorg tijdens hun opleiding leren over medicatiegebruik en ziektebeleving binnen andere culturen. Artsen, apothekers en VETC’ers dienen intensief samen te werken, zodat de zorgverlening efficiënt verloopt.</p>
    <p><em>Voorlichtingsmateriaal voor allochtonen</em></p>
    <p>Er is nauwelijks voorlichtingsmateriaal beschikbaar over medicijngebruik voor allochtonen. Hier moet nog verbetering in aangebracht worden. Bijvoorbeeld door het ontwikkelen van voorlichtingsmaterialen, zodat er meer duidelijkheid gecreëerd wordt.</p>
    <p><em>Bijsluiters</em></p>
    <p>Bijsluiters bevatten belangrijke informatie. Helaas zijn deze voor migranten, met name van de eerste generatie, slecht te begrijpen. Dit komt door slecht begrip van de taal en slecht begrip van de gezondheidszorg. Vertalen en vereenvoudigen van de bijsluiters in belangrijke talen kan een oplossing zijn. Het is dan wel raadzaam om zowel de officiële als de versimpelde bijsluiter mee te geven.</p>
    <p><strong>Conclusie</strong></p>
    <p>Een andere beleving van ziekte, communicatieproblemen en andere opvattingen zijn de oorzaak dat vele allochtone patiënten medicatie niet of verkeerd innemen. Het is belangrijk dat er wederzijds begrip is en dat er adequate informatie gegeven wordt. Dit vergroot de kans op verantwoordelijk gebruik van medicatie onder allochtonen.</p>
    <section class="chapter-section">
        <h2 id="hoofdstuk-14-omgaan-met-incidenten-en-klachten">Hoofdstuk 14: Omgaan met incidenten en klachten</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 11 uitBasisboek ethiek en recht in de gezondheidszorg door Legemaate e.a., 1eeditie (2016).<strong></em></strong></li>
    </ul>
    <p><strong>Inleiding</strong></p>
    <p><strong>Incidenten</strong>in de zin van onbedoelde gebeurtenissen in het kader van de zorgverlening, komen regelmatig voor in de gezondheidszorg. Kleine incidenten komen vaker voor, maar grote incidenten halen vaker het nieuws. Onder de noemer incident vallen ook<strong>medische</strong><strong>fouten</strong>. Er wordt van een fout gesproken als ten aanzien van een patiënt anders wordt gehandeld dan op basis van de geldende normen en opvattingen mag worden verwacht, zonder dat voor die afwijking een rechtvaardiging bestaat. De arts heeft bepaalde verantwoordelijkheden tegenover de patiënt en/of naasten als er sprake blijkt te zijn van een incident of fout. De arts moet hen informeren over het incident en over de mogelijkheden om de gevolgen ervan te verminderen.</p>
    <p>Voor patiënten kunnen incidenten aanleiding zijn om een klacht in te dienen en ook de manier waarop over incidenten wordt gecommuniceerd kan onderdeel zijn van de klacht. Een klacht kan<strong>informeel</strong>worden opgevangen door de arts zelf of door een klachtenfunctionaris. De patiënt kan overgaan tot indiening van een formele klacht als dit niet voldoende is. De klacht wordt dan behandeld volgens een vastgelegde procedure.</p>
    <p>Incidenten kunnen ook aanleiding zijn tot een<strong>tuchtrechtelijke procedure</strong>. Deze kan door de patiënt of andere instanties worden aangespannen. Het tuchtrecht richt zich op de professionaliteit van de beroepsbeoefenaar en de kwaliteit van diens handelen.</p>
    <p>De fout kan ook worden voorgelegd aan de<strong>civiele rechter</strong>ten behoeve van een schadevergoeding of aan de<strong>strafrechter</strong>als het gaat om een mogelijke overtreding van het strafrecht.</p>
    <p><strong>Ethische en juridische uitgangspunten</strong></p>
    <p>Handelingen die voorbehouden zijn aan artsen:</p>
    <ul>
        <li>Medicijnen voorschrijven;</li>
        <li>Operaties verrichten;</li>
        <li>Patiënt vragen stellen die verband houden met de persoonlijke levenssfeer.</li>
    </ul>
    <p>Artsen hebben een bijzondere verantwoordelijkheid die tot uitdrukking komen in het op Hippocrates teruggaande principe van<strong>niet-schaden</strong>en de<strong>geheimhoudingsplicht</strong>. Verantwoordelijkheid gaat vanuit ethisch perspectief verder dan formele aansprakelijkheid. Een fundamenteel kenmerk van de arts-patiëntrelatie is vertrouwen en dit veronderstelt wederzijdse betrokkenheid. Dit impliceert<strong>eerlijkheid</strong>,<strong>compassie</strong>en de<strong>bereidheid tot leren</strong>.</p>
    <p>Een goede rechtspositie van patiënten bestaat uit:</p>
    <ul>
        <li>Inhoudelijke rechten:<em>informed consent</em>en privacy;</li>
        <li>Procedurele rechten: klachtrecht;</li>
        <li>Patiënt moet stappen kunnen ondernemen in gevallen waarin hij meent dat zijn wettelijke rechten geschonden zijn;</li>
        <li>Helderheid krijgen over kwesties waarover de wetgeving zich niet of slechts heel globaal uitlaat;</li>
        <li>Informatie over rechtspositie.</li>
    </ul>
    <p><strong>Toenemend belang van openheid over incidenten en fouten</strong></p>
    <p>Bij incidenten kan er onderscheid gemaakt worden in incidenten die merkbare gevolgen hebben voor patiënten en incidenten waarbij dat niet het geval is. Binnen het begrip incident zijn<strong>fouten</strong>en<strong>calamiteiten</strong>deelverzamelingen.</p>
    <p>Elke fout is een incident, maar niet elk incident is een fout. Een<strong>calamiteit</strong>is een ernstig incident, dus een onbedoelde gebeurtenis die tot ernstige schade aan of het overlijden van de patiënt heeft geleid. Calamiteiten moeten verplicht door de wet gemeld worden bij de Inspectie voor de Gezondheidszorg.</p>
    <p>Openheid behoort tot de professionele verantwoordelijkheid van de arts om te voorkomen dat patiënten worden geschaad, en om al ontstane schade zo veel mogelijk te beperken. Het is belangrijk dat er snel wordt onderzocht hoe een incident heeft kunnen gebeuren en dat, zodra het mogelijk is, de patiënt en/of naasten daarover worden geïnformeerd. Snelle en volledige openheid over medische fouten leidt tot meer begrip bij patiënten en bewerkstelligt eerder een afname dan een toename van het aantal klachten en claims.</p>
    <p>De Wet kwaliteit, klachten en geschillen zorg (Wkkgz) bevat sinds 1 januari 2016 een expliciet recht van de patiënt op informatie over incidenten. Ze hebben recht op informatie over de aard en toedracht van incidenten met merkbare gevolgen. De informatie moet zo spoedig mogelijk gegeven worden en moet in het dossier van de patiënt worden vastgelegd.</p>
    <p><strong>Beleid gericht op openheid over incidenten</strong></p>
    <p>Het is belangrijk dat patiënten zo snel mogelijk na het incident goede, feitelijke informatie krijgen, dat zo nodig excuses worden aangeboden, dat patiënten en hun naasten eventuele onvrede kunnen uiten en dat met hen gesproken wordt over de mogelijke gevolgen van het incident en de maatregelen om herhaling te voorkomen.</p>
    <p>De open benadering voorkomt dat de foutenlast eenzijdig bij de arts komt te liggen en erkent dat de oorzaken van een incident vaak met veel meer factoren te maken hebben dan met het handelen van een individuele hulpverlener. Ook heeft het beleid van open benadering aandacht voor nazorg en waar nodig herstelbehandeling, vergoeding van kosten en dergelijke.</p>
    <p><strong>Klachten van patiënten</strong></p>
    <p>Een van de belangrijkste rechten van de patiënt is het<strong>klachtrecht</strong>. Klachten over gebreken in de zorgverlening kunnen betrekking hebben op medisch-technisch handelen (diagnostiek, uitvoering van een behandeling en dergelijke), maar ook op bejegening of organisatorische aspecten.</p>
    <p><em>Klachtenfunctionaris</em></p>
    <p>De<strong>klachtenfunctionaris</strong>informeert de patiënt over zijn rechten en mogelijkheden en kan ondersteunen en/of bemiddelen in het geval van een klacht. Vaak is een dergelijke ondersteuning of bemiddeling voor de klager voldoende. De klager vindt het vooral belangrijk dat er naar hem geluisterd wordt en hij zijn klacht kan uiten, zodat er maatregelen getroffen kunnen worden om herhaling te voorkomen.</p>
    <p><em>Klachtencommissie</em></p>
    <p>De Wkkgz verplicht zorgaanbieders tot het inrichten van een procedure die leidt tot een beslissing op de klacht van een patiënt of een familielid, in gevallen waarin de klager te kennen geeft een dergelijke beslissing te wensen. Deze beslissing wordt vaak voorbereid of genomen door de<strong>klachtencommissie</strong>van de zorgaanbieder.</p>
    <p>De klachtencommissie doet onderzoek en geeft daarna een oordeel over de gegrondheid van de klacht. Een klachtencommissie is niet verplicht voor een zorgaanbieder. Ze mogen ook op een andere manier tot een beslissing komen, als het maar op een zorgvuldige manier gebeurt.</p>
    <p><em>Geschillencommissie</em></p>
    <p>De klager kan in beroep gaan tegen de beslissing van een zorgaanbieder bij een externe, onafhankelijke<strong>geschillencommissie</strong>. Elke zorgaanbieder moet volgens de Wkkgz aangesloten zijn bij een dergelijke geschillencommissie. De geschillencommissie moet binnen zes maanden een bindend advies geven over de klacht. Ze kunnen eventueel een schadevergoeding toekennen.</p>
    <p>Een patiënt kan ook via het<strong>tuchtrecht</strong>een procedure aanspannen tegen een arts of andere beroepsbeoefenaar in de zorg.</p>
    <p><strong>Tuchtrecht</strong></p>
    <p>De Wet BIG regelt dat acht beroepsbeoefenaars in de gezondheidszorg onder het wettelijk tuchtrecht vallen. De tuchtrechter kan in het geval van een gegronde klacht besluiten een waarschuwing of een berisping te geven, maar kan in ernstige situaties een beroepsbeoefenaar ook tijdelijk of permanent schorsen.</p>
    <p>Het<strong>permanente doel</strong>van het wettelijk tuchtrecht in de gezondheidszorg is het verbeteren van de kwaliteit van de beroepsuitoefening. Thema’s die vaak in de tuchtrechtspraak aan de orde komen:</p>
    <ul>
        <li>Beroepsgeheim;</li>
        <li>Recht van de patiënt op informatie;</li>
        <li>Gebrekkige dossiervoering;</li>
        <li>Onjuist of ondeskundig medisch handelen;</li>
        <li>Gebrekkige samenwerking tussen hulpverleners;</li>
        <li>Missen van een diagnose.</li>
    </ul>
    <p>Ongeveer 25% van alle klachten in het tuchtrecht voor de gezondheidszorg worden gegrond verklaard. In de meeste gevallen leidt dit tot een waarschuwing of een berisping.</p>
    <p><strong>Schadevergoeding</strong></p>
    <p>Het is niet eenvoudig om een schadevergoeding te krijgen. Geschillencommissies zijn bevoegd om claims tot €25.000 te behandelen.</p>
    <p>De patiënt heeft alleen recht op een schadevergoeding als er een oorzakelijk verband is tussen het onjuist handelen van een beroepsbeoefenaar en de schade bij de patiënt. De schade moet door de patiënt worden aangetoond. Schade kan bestaan uit:</p>
    <ul>
        <li>Kosten die de patiënt heeft moeten maken (bijvoorbeeld thuiszorg);</li>
        <li>Gederfde inkomsten;</li>
        <li>Smartengeld.</li>
    </ul>
    <p><strong>Strafrecht in de gezondheidszorg</strong></p>
    <p>Alleen het Openbaar Ministerie kan besluiten om een persoon of een instelling strafrechtelijk te vervolgen. Voor strafrechtelijke aansprakelijkheid moet zijn voldaan aan drie voorwaarden:</p>
    <ul>
        <li>Het handelen of nalaten valt binnen de wettelijke delictsomschrijving;</li>
        <li>Het strafbare feit moet wederrechtelijk of onrechtmatig zijn gepleegd;</li>
        <li>De dader moet schuld kunnen worden verweten.</li>
    </ul>
    <p>In het strafrecht is het toetsingscriterium essentieel verschillend van de criteria in het tuchtrecht of het civiele recht. In het strafrecht gaat het veel meer om specifiek omschreven strafbare handelingen, terwijl het bij het tuchtrecht en het civiele recht gaat om tekortschieten in de zorg. Strafrechtelijke vervolging kan voor, na of samen met een tuchtrechtelijke of civiele procedure plaatsvinden. Dit wordt<strong>dubbele berechting</strong>genoemd.</p>
    <p>Sancties in het strafrecht:</p>
    <ul>
        <li>Geldboete;</li>
        <li>Gevangenisstraf;</li>
        <li>Taakstraf;</li>
        <li>Terbeschikkingstelling;</li>
        <li>Plaatsing in een psychiatrisch ziekenhuis.</li>
    </ul>
    <p>Daarnaast kan de veroordeelde in een beperkt aantal delicten zijn recht verliezen om zijn beroep uit te oefenen.</p>
    <p><strong>Wat te doen bij een incident of een klacht?</strong></p>
    <p>De gedragsregels voor artsen bepalen onder meer dat een arts bereid moet zijn verantwoording af te leggen en zich toetsbaar op te stellen. Dit is ook aan de orde als er een klacht wordt ingediend door een patiënt en/of naaste.</p>
    <p>Van artsen tegen wie een klacht wordt ingediend, mag een professionele houding worden verwacht. Die houding kan het best bestaan uit een feitelijke en zakelijke reactie, zo mogelijk in combinatie met het aanbod om het ongenoegen zelf met de klager te bespreken. Als de patiënt hiervoor open staat, kan vaak een lange procedure voorkomen worden.</p>
    <p><strong>Tot slot</strong></p>
    <p>Fouten en incidenten zijn niet geheel te voorkomen. De eerste reactie op een fout of incident is vaak ontkenning of geheimhouding. Omgaan met fouten en incidenten vereist openheid en zo nodig bereidheid tot het maken van excuses. De ethiek richt zich op het bevorderen van een morele attitude, waarin deugden als<strong>eerlijkheid</strong>,<strong>compassie</strong>en<strong>bereidheid tot leren</strong>centraal staan. Ethiek en recht bieden een referentiekader voor adequaat handelen als arts op het lastige terrein van omgaan met fouten en klachten.</p>
    <section class="chapter-section">
        <h2 id="hoofdstuk-15-gezondheidszorg-in-de-praktijk">Hoofdstuk 15: Gezondheidszorg in de praktijk</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 1 uitBasisboek filosofie &amp; geschiedenis van de gezondheidszorg.</em></li>
    </ul>
    <p><strong>Gezondheidszorg is overal</strong></p>
    <p>De gezondheidszorg vormt een groot deel van ons leven. In elke levensfase, van baby tot de dood, komen we ermee in aanraking. De behoefte aan gezondheidszorg is zo groot dat er 1.2 miljoen mensen werkzaam zijn in deze branche en ruim 14% van het bbp (bruto binnenlands product) naar de gezondheidszorg gaat.</p>
    <p><strong>Ontwikkeling van de gezondheidszorg</strong></p>
    <p>Op dit moment vindt er een shift plaats in het werken in de gezondheidszorg. In de jaren ‘60 werd nog verwacht dat een arts 24 uur per dag en 7 dagen per week beschikbaar was. Tegenwoordig is er veel meer vraag naar verlofuren en lijkt het werk van arts meer op dat van een werknemer zoals een apotheker. Ook wordt de achterstand in het aantal vrouwelijke artsen langzaam recht getrokken.</p>
    <p><strong>Kennis en technologie</strong></p>
    <p>De afgelopen jaren heeft de gezondheidszorg zich ook ontwikkeld op het vlak van wetenschap. Waar we vroeger nog puur naar de anatomie kijken, hebben we nu met het<strong>Humane Genoom Project,</strong>dat liep van 1990 tot 2003, het hele menselijke genoom gesequenced. Ook op gebied van diagnostiek worden grote stappen gemaakt. Een belangrijk speerpunt tegenwoordig is het ontwikkelen van preventieve diagnostiek. Dit vereist echter nieuwe manieren van onderzoek. Huidige vormen van wetenschap gaan nog uit van vooronderstellingen die zijn voortgekomen uit<strong>tradities</strong>. Onderzoeken met verschillende tradities als basis leiden tot verschillende resultaten en kunnen zo veel verwarring veroorzaken. Denk bijvoorbeeld aan onderzoeken naar welk dieet het beste is of hoeveel uren slaap per nacht de beste rust geeft. Zo kunnen uit onderzoek meer vragen dan antwoorden komen.</p>
    <p><strong>Belang van gezondheidszorg</strong></p>
    <p>Mensen komen met/door hun problemen steeds vaker terecht in de gezondheidszorg. Dit wordt<strong>medicalisering</strong>genoemd. Deze trend zien we in de westerse wereld vanaf het begin van de 19e eeuw. Socioloog<strong>Talcott Parsons</strong>beschreef in de jaren ‘90 als eerste medicalisering. Hij schreef dat medische behandelingen ervoor zorgen dat mensen ontlast worden van hun klachten en kunnen<strong>re-integreren</strong>in de samenleving. Er zijn 2 manieren waarop medicalisering zorgt voor ontlasting van de patiënt:</p>
    <ul>
        <li>Wanneer iemand klachten wordt toegeschreven aan een ziekte wordt voorkomen dat het aan iemands persoon wordt toegeschreven. Dit helpt bij de re-integratie;</li>
        <li>Zieke mensen niet deel te nemen aan de samenleving. Dit geeft patiënten de kans om te herstellen.</li>
    </ul>
    <p>Een patiënt heeft echter ook<strong>verplichtingen</strong>volgens Parsons, namelijk open en eerlijk zijn naar de arts en zijn beleid opvolgen.</p>
    <p>Toch zijn er ook sociologen die medicalisering negatief inzien. In een maatschappij waar gezondheidszorg een steeds grotere rol gaat spelen kunnen namelijk<strong>mensen die weinig mankeren ziek worden verklaard</strong>. Critici op medicalisering zijn Ivan Illich en Thomas Scheff. Zij beweren dat artsen geneigd zijn om overmatig te medicaliseren en diagnosticeren.</p>
    <p>Ook leken proberen vaak in de gezondheidszorg antwoord te vinden op hun ongemakken of gebreken.</p>
    <p>Omdat deze interactie tussen professionals en leken zorgt voor medicalisering ontstaat er ook een<strong>tegenbeweging</strong>in de huidige gezondheidszorg. Zij roepen op tot terughoudendheid. Amandelen hoeven namelijk niet zo vaak weggehaald te worden als dat vroeger gedaan werd en nu gedaan wordt.</p>
    <p><strong>Preventie</strong></p>
    <p>Medicalisering leidt op natuurlijke wijze ook tot meer aandacht voor<strong>preventie</strong>. Tot de jaren 60 kregen patiënten pas medicijnen wanneer zij klachten kregen terwijl er nu al bloeddrukverlagers worden voorgeschreven voor er klachten ontstaan. De<strong>Framingham-hartstudie</strong>onderzocht in 1961 risicofactoren voor een hartinfarct. Zij vonden dat het vroeg behandelen van hoge bloeddruk preventief werkte. Zo begon naar de shift naar preventieve gezondheidszorg.</p>
    <p>Toch moet er ook opgepast worden voor preventieve maatregelen. Ze kunnen namelijk<strong>meer schade</strong>veroorzaken dan de ziekte had kunnen doen. Een preventieve operatie neemt namelijk complicaties met zich mee. Daarnaast zullen er mensen als ziek gezien worden die eigenlijk helemaal niet ziek zijn. Daarom zijn er nog steeds felle debatten over preventieve gezondheidszorg.</p>
    <p>Met het oog op de ontwikkeling van preventie zijn er veel vragen die nog beantwoord moeten worden. Iedereen heeft wel een risico voor een bepaalde ziekte. Met de ontwikkeling van gen-onderzoek zullen we die vaker vinden, betekent dit ook dat we al deze mensen als patiënt gaan zien? Moeten we onze definitie van ziek zijn aanpassen?</p>
    <p><strong>Wat is ziekte?</strong></p>
    <p>De definitie van ziekte is gebaseerd op de tradities van de gezondheidszorg van vroeger. Pathologische en anatomische kenmerken zoals een zweer worden als definitie gebruikt. Maar ook oorzaken van klachten zoals diabetes en tuberculose kunnen een definitie zijn. Zelfs op basis van symptomen, zoals bij migraine, kan iemand het label ‘ziek’ krijgen.</p>
    <p>Sinds het begin van de gezondheidszorg proberen mensen een goed werkende ziekteleer te ontwerpen waarin alle ziektes goed van elkaar kunnen worden onderscheiden. Thomas Sydenham probeerde in de 17e eeuw zo een classificatiesysteem te maken en kwam met de<strong>nosologie</strong>. Volgens de nosologie kan een arts een ziekte classificeren aan de hand van kenmerken zoals een plantendeskundige dat doet met planten. De observaties van de arts en de verhalen van patiënten speelde hierbij een grote rol.</p>
    <p>In de 19e eeuw werd dit idee verworpen. Iemand werd niet meer als ziek gezien a.d.h.v. subjectieve en externe waarneembare manifestaties maar a.d.h.v.<strong>objectieve waarneembare of meetbare afwijkingen</strong>. De<strong>symptoomdiagnose</strong>volgens de nosologie wordt alleen gebruikt om syndromen te classificeren.</p>
    <p><strong>Huidige ziekteleer</strong></p>
    <p>De ziekteleer zoals die vandaag bestaat, is gebaseerd op drie oude tradities:</p>
    <ul>
        <li><strong>Pathologische anatomie</strong>: René Laennec vond de stethoscoop uit en is grondlegger van de pathologische anatomie, waarbij een arts als detective op zoek gaat naar sporen van een ziekte. Hij zoekt naar een<strong>causaal analytisch verband</strong>tussen de sporen en de ziekte;</li>
        <li><strong>Experimentele fysiologie en moleculaire biologie:</strong>Claude Bernard vond dat alleen systematisch experimenteel onderzoek informatie kon geven over het verschil tussen wel- en niet ziek zijn. Hierbij zijn moleculaire processen van belang;</li>
        <li><strong>Klinische epidemiologie:</strong>Pierre Louis en John Snow hebben allebei statistiek gebruikt om bepaalde behandelingen te onderzoeken. Aan de hand van kans en significante verbanden worden verbanden gelegd tussen ziekte en risicofactoren of goede behandelingen.</li>
    </ul>
    <p><strong>Het biomedische model</strong></p>
    <p>In het biomedische model wordt ziekte<strong>gereduceerd</strong>tot de onderliggende processen. Dit gaf aanleiding tot nieuwe definities van ziekte. Zo was vroeger de gouden standaard voor Alzheimer geheugenverlies. Volgens het biomedisch model is er al een<strong>pre-symptomatische fase</strong>waarin nog geen geheugenverlies is, maar de patiënt al wel Alzheimer heeft. Deze nieuwe definitie is aan de ene kant positief omdat presymptomatische mensen meegenomen kunnen worden in studies naar de ziekte. Aan de andere kant is deze definitie negatief omdat mensen zonder klachten en die misschien ook nooit klachten zullen krijgen, wel als ziek worden bestempeld. Er is dus geen aandacht voor de persoon zelf. Daarom pleiten artsen voor een model waarbij dit wel gebeurt: het biopsychosociale model.</p>
    <p><strong>Het biopsychosociale model</strong></p>
    <p>In dit model is er niet alleen ruimte voor het biomedische aspect, maar ook voor de verandering in gedrag en emoties van de patiënt en de mensen om hem of haar heen. Artsen moeten zich hierdoor afvragen wat de ziekte betekent voor de patiënt en hoe familie, vrienden en mantelzorgers hiermee om moeten gaan. Hoe zorgen wij ervoor dat een Alzheimerpatiënt zich thuis voelt? De definitie van Alzheimer verschuift hierbij naar<strong>cognitieve processen</strong>die pas duidelijk worden in de symptomatische fase.</p>
    <section class="chapter-section">
        <h2 id="hoofdstuk-16-wetenschap-en-waarnemingen">Hoofdstuk 16: Wetenschap en waarnemingen</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 9, uit het Basisboek filosofie &amp; geschiedenis van de gezondheidszorg.<strong></em></strong></li>
    </ul>
    <p><strong>Geschiedenis</strong></p>
    <p>De gezondheidszorg is van oudsher een empirisch vak waarin kennis werd vergaard door waar te nemen. Nadat artsen in grote getale lijken gingen open snijden begon men aan deze aanname te twijfelen. De geschiedenis wijst uit dat waarneming niet alles is. Zo heeft ook de filosofie kritiek op de manier van denken.</p>
    <p>Het kan heel lastig zijn om empirisch een causaal verband aan te tonen. Zo onderzocht Robin Warren (1936) het verband tussen bacteriën en gastritis. In deze tijd werd verondersteld dat de maag te zuur was voor bacteriën en daarom steriel zou zijn. Warren was hier niet van overtuigd en ging biopten van maagzweren nemen waarin regelmatig bacteriën werden gevonden. Om zijn gelijk te tonen, moet hij voldoen aan de<strong>postulaten van Robert Koch</strong>:</p>
    <ul>
        <li>De ziektekiem moet in grote aantallen aanwezig zijn in de zieke patiënt en niet aanwezig zijn in een gezond persoon;</li>
        <li>De ziektekiem moet geïsoleerd kunnen worden en deze geïsoleerde ziektekiem moet gekweekt kunnen worden;</li>
        <li>Een besmet proefdier moet dezelfde ziekte krijgen;</li>
        <li>Die ziektekiem moet uit het proefdier geïsoleerd kunnen worden en hetzelfde zijn als voorheen.</li>
    </ul>
    <p>Voor Warren was het verband tussen de bacteriën en de gastritis overduidelijk, maar hij moest aan de 4 postulaten voldoen om de rest van de wereld te overtuigen. Hij besloot daarom zichzelf te infecteren en zo bewees hij het verband tussen de helicobacter en de maagzweer. Toch was nog niet iedereen overtuigd en waren er meerdere dubbelblinde trials nodig en jaren van lobbywerk om iedereen te overtuigen.</p>
    <p><strong>Objectiviteit</strong></p>
    <p>Naast de kritiek van Popper en Kuhn zijn er nog andere manieren waarop de objectiviteit van wetenschap in het geding is. Er zijn namelijk<strong>maatschappelijke belangen</strong>bij het vinden van antwoorden die onderzoekers kunnen beïnvloeden. Daarnaast worden onderzoeken<strong>gesponsord</strong>door bepaalde organisaties of bedrijven die een belang hebben bij een bepaalde uitkomst.</p>
    <p>Vroeger dacht men objectiviteit te bereiken door feiten waar te nemen en deze zorgvuldig op te schrijven. Deze<strong>empirische benadering</strong>heeft ervoor gezorgd dat Andreas Vesalius in de 16e eeuw kon aantonen dat het huidige beeld van anatomie verkeerd was.</p>
    <p>Waarnemingen kunnen ook voor veel controverse zorgen. William Harvey ontdekte in de 17e eeuw de bloedsomloop. Ondanks dat dit een waarneming van hem was, geloofde niemand hem. Het was namelijk in strijd met het huidige idee dat er drie omlopen waren met drie centrale organen: hersenen, lever en maag. Als dit naar buiten kwam, zou de hele geneeskunde hervormd moeten worden, dus dit is lang tegengehouden.<strong></strong></p>
    <p><strong>Logisch empirisme</strong></p>
    <p>Het logisch empirisme kwam opzetten in de eerste helft van de 20e eeuw, een periode waarin de politiek veel invloed had op de geneeskunde zonder objectieve bewijzen. Logisch empirisme pleit voor het vaststellen van feiten en van deze feiten door middel van logische regels<strong>wetmatigheden</strong>ontdekken.</p>
    <p>Dit leidde tot het<strong>verificatieprincipe</strong>: Een wetenschappelijke uitspraak moet geverifieerd kunnen worden door feiten. Volgens dit principe kunnen we nooit iets helemaal zeker weten, omdat alles verklaard zou kunnen worden door toevalligheden, maar elke<strong>verificatie</strong>maakt een uitspraak wel<strong>waarschijnlijker</strong>. Zo kun je bijvoorbeeld zeggen dat elke zwaan wit is als je er een miljoen gecheckt hebt. Observaties werken hierbij als ondersteuning van een bewijs, maar zijn niet als het absolute bewijs.</p>
    <p><strong>Karl Popper</strong></p>
    <p>Popper gaf kritiek op het logisch empirisme en kwam met zijn eigen manier van wetenschap: het<strong>kritisch rationalisme</strong>.</p>
    <p>Karl Popper leefde van 1902 tot 1994. De<strong>eerste kritiek</strong>van Popper is dat waarnemingen afhankelijk zijn van onze<strong>vooronderstellingen</strong>. Onze belangstellingen bepalen daardoor wat we zien en kunnen een vertekend beeld geven. Een voorbeeld is dat een bioloog op een andere manier naar de wereld kijkt dan een scheikundige.</p>
    <p>Poppers<strong>tweede punt van kritiek</strong>betreft het<strong>verificatieprincipe</strong>. Het kan namelijk zo zijn dat je na het checken van 100 witte zwanen opeens een zwarte zwaan tegenkomt. Deze kans is er altijd, waardoor je nooit een absolute wet kan opstellen. Het gaat ook niet op dat een logisch empirist zegt: ‘Na het zien van 100 witte zwanen is de kans heel groot dat er alleen maar witte zwanen zijn.’ Het vinden van ook maar 1 zwarte zwaan betekent namelijk dat de hele theorie is ontkracht.</p>
    <p>Daarom verzon Popper het<strong>kritisch rationalisme</strong>. Het is de bedoeling dat een wetenschapper zelf een logische theorie verzint om de werkelijkheid te verklaren. Om deze theorie te toetsen kwam Popper met het<strong>falsificatieprincipe</strong>. Dit houdt in dat een uitspraak pas wetenschappelijk als hij weerlegd (<strong>gefalsificeerd</strong>) kan worden. De kern van wetenschap is dus het vinden van dingen die een algemene theorie ontkrachten.</p>
    <p>In de praktijk betekent dit dat een wetenschapper zijn eigen theorie moet ontkrachten. Wanneer dit gebeurt moet een nieuwe theorie getoetst worden. Zo komen we elke keer een stapje dichter bij de werkelijkheid.</p>
    <p>Als wetenschapper wil je een theorie zo sterk mogelijk maken. Volgens Popper is een<strong>goede theorie</strong>een theorie die door veel dingen gefalsificeerd kan worden. Een theorie heeft een hoge<strong>corroboratiegraad</strong>wanneer hij veel falsificaties heeft doorstaan. Dit is dus een sterke/geloofwaardige theorie.</p>
    <p><strong>Thomas Kuhn</strong></p>
    <p>Kuhn leefde van 1922 tot 1996 en nam veel kritiek van Popper over. Volgens Kuhn leeft iedereen vanuit hun eigen paradigma. Een<strong>paradigma</strong>bestaat uit iemands overtuigingen, aannames en werkwijzen die die persoon als vanzelfsprekend beschouwd. Dit is dus bepaald niet objectief. Een paradigma heeft volgens Kuhn twee betekenissen:</p>
    <ul>
        <li><strong>Wereldbeeld</strong>: Bepaald de fundamentele kenmerken van de wereld;</li>
        <li><strong>Leidend voorbeeld</strong>: Bepaald hoe een onderzoeker zijn onderzoek moet uitvoeren.</li>
    </ul>
    <p>De manier waarop onderzoekers wetenschap uitvoeren is als een<strong>puzzel</strong>. Er wordt gezocht naar stukjes die in de puzzel passen en zo worden theorieën uitgebreid. Stukjes die niet in de puzzel passen worden<strong>anomalieën</strong>genoemd en aan de kant gelegd. Dit gebeurt normaal gesproken binnen hetzelfde kader of paradigma. Wanneer dit gebeurt, is er sprake van<strong>normale wetenschap</strong>.</p>
    <p>Normale wetenschap kan echter tot een eind komen. Wanneer er te veel anomalieën zijn en wetenschappers gaan twijfelen aan het huidige paradigma ontstaat een<strong>crisis in de wetenschap</strong>.</p>
    <p>Bij een crisis in de wetenschap moeten onderzoekers samenkomen om een nieuw paradigma te vinden. Wanneer deze gevonden wordt heet dit een<strong>revolutie</strong>. De puzzel wordt weer uit elkaar gehaald en er wordt met een andere rand (ander paradigma) begonnen zodat de anomalieën nu wel passen. Dit is de<strong>cyclus</strong>van wetenschap volgens Kuhn:</p>
    <ul>
        <li>Normale wetenschap;</li>
        <li>Crisis in de wetenschap;</li>
        <li>Revolutie. En dan begint de cyclus weer opnieuw.</li>
    </ul>
    <p><strong>Verschillende vormen van wetenschap</strong></p>
    <p>Zoals hierboven beschreven zijn er meerdere manieren van wetenschap die elk hun eigen kenmerken hebben:</p>
    <ul>
        <li>Logisch empirisme: Elke onderzoeker die objectief kijkt naar de feiten zal hetzelfde zien;</li>
        <li>Kritisch rationalisme: De onderzoeker moet erg creatief zijn en met gewaagde theorieën komen. Dit is alleen voor de meest geniale mensen weggelegd;</li>
        <li>Paradigma benadering: Onderzoekers moeten de koppen bij elkaar steken en in een sociaal proces afstemmen hoe de puzzel gemaakt moet worden.</li>
    </ul>
    <p>In ons huidige zorgstelsel is er veel invloed op de hele samenleving. Farmaceutische bedrijven bepalen wat onderzocht wordt, patiëntenverenigingen doen hun zegje, de politiek vraagt om antwoorden op bepaalde ziektes en de gewone burger heeft hier ook zijn ideeën over. Dit kan gezien worden als een<strong>radicalisering</strong>van de paradigma benadering van Kuhn.</p>
    <section class="chapter-section">
        <h2 id="hoofdstuk-17-technologie-in-de-gezondheidszorg">Hoofdstuk 17: Technologie in de gezondheidszorg</h2>
    <p><em>Dit hoofdstuk komt overeen met de studiestof behandeld in:</em></p>
    <ul>
        <li><em>Hoofdstuk 11 uit uit Basisboek filosofie &amp; geschiedenis van de gezondheidszorg.<strong></em></strong></li>
    </ul>
    <p><strong>Technologisch determinisme</strong></p>
    <p><strong>Technologisch determinisme</strong>is het autonome proces van technologische ontwikkeling, gestuurd door de wetenschap dat daarna van invloed wordt op de samenleving. Een voorbeeld is te vinden in de chirurgie. Na het uitvinden van pijnstillers hoefden chirurgen minder te letten op de tijd en gingen zij ander gedrag vertonen. Het andere gedrag is veroorzaakt door ontwikkelingen in de technologie, namelijk de pijnstiller.</p>
    <p>Het technologisch determinisme kan niet gebruikt worden om de relatie tussen technologie en gezondheidszorg te beschrijven. In het vorige voorbeeld wordt er namelijk vanuit gegaan dat chirurgen geen invloed hadden op de ontwikkeling van de pijnstiller terwijl artsen wel degelijk invloed hebben op ontwikkeling. Daarnaast heeft technologie niet alleen effect op de samenleving, maar ook andersom.<strong>De samenleving heeft effect op de technologie</strong>. Zo vroeg de samenleving bij de uitvinding van de fiets om een snelle maar veilige fiets. Hierdoor moest het ontwerp van het grote voorwiel hervormd worden naar een fiets met een ketting en rubberen banden. Dit is het proces van<strong>co-constructie</strong>. Er is een wisselwerking tussen technologie en maatschappij.</p>
    <p><strong>Co-constructie</strong></p>
    <p>Innovatie wordt erg belangrijk geacht in de gezondheidszorg. Er worden veel nieuwe technieken ontwikkeld, maar die leiden niet altijd tot het gewenste resultaat. Regelmatig zien we dat een ontwikkelde techniek niet gebruikt wordt zoals de bedenker het bedoeld had of heel andere effecten heeft. Dit wordt<strong>unintended consequences</strong>genoemd. Zo lost het elektronisch dossier onleesbare handschriften op maar als er alsnog foute informatie wordt ingevoerd heeft het weinig zin. Een ander voorbeeld is dat het constant monitoren van patiënten tot meer zorg leidt in plaats van minder. Patiënten komen namelijk met veel vragen als zij constant hun eigen waarden zien.</p>
    <p>Om het effect van nieuwe technologieën te kunnen beschrijven moet het<strong>script</strong>van de technologie onderzocht worden. Dit betekent dat er onderzocht moet worden welke handelingen een technologie wel en niet uitlokken en dat we moeten onderzoeken welke sociale relaties de technologie beïnvloeden. Deze benadering laat het<strong>perspectief van co-constructie op technologie</strong>zien, een perspectief waarin het centrale idee de interactie tussen sociale omgeving en techniek is.</p>
    <p>Volgens co-constructie kan de relatie tussen techniek en samenleving niet alleen op microniveau beschreven worden, maar ook op meso- en macroniveau. Het is belangrijk om te beseffen dat er bij co-constructie ook veel ingeleverd kan worden door partijen. Zo kan nieuwe technologie ervoor zorgen dat huisartsen minder autonoom zijn, zoals bij de ontwikkeling van de trombosedienst.</p>
    <p>Omdat er bij elke technologie sprake is van co-constructie heeft ook iedereen wat toe te voegen in de discussie over technologie. Recent zijn er medicijnen uitgevonden die de trombosedienst overbodig kunnen maken. De vraag is dus of de trombosedienst wel blijft bestaan. Dit hangt af van zorgverzekeraars, artsen en patiënten. Zonder hun<strong>steun</strong>is er geen trombosedienst.</p>
    <p><strong>Risico geneeskunde</strong></p>
    <p>Technologie speelt een grote rol in de verschuiving naar<strong>preventieve geneeskunde</strong>. Zo zorgde de trombosedienst ervoor dat mensen met een verhoogd risico behandeld werden i.p.v. mensen die symptomen hadden. Deze verschuiving zien we niet alleen in de professionele geneeskunde, maar ook in de app op je telefoon die telt hoeveel stappen je zet op een dag en hoe goed je slaapt. Tegenwoordig wordt van ons verwacht dat wij ons altijd<strong>bewust</strong>zijn van gezondheidsrisico’s en dat we daarop handelen. Wanneer de app meet dat we slecht slapen is het de bedoeling dat we hier iets aan doen.</p>
    <p>Zo is ook het idee van ziekte zelf veranderd. Ziekte is niet langer iets dat ons overkomt, maar iets dat we zelf kunnen<strong>beïnvloeden</strong>en chronisch ziek zijn is niet iets dat we moeten bevechten maar iets waar we<strong>mee moeten leren leven</strong>. Dit geeft een<strong>positieve definities van gezondheid</strong>: we zijn pas echt ziek wanneer we niet meer kunnen leven zoals we willen.</p>
    <p>Dit heeft ook gezorgd voor een verandering in de functie van diagnostische middelen. Diagnostische testen hebben geen<strong>representatieve functie</strong>meer waarbij het alleen een meetinstrument is, maar een<strong>voorschrijvende functie</strong>, waarbij het de bedoeling is dat wij ons gedrag aanpassen. Doordat diagnostische middelen aanzetten tot verandering zijn ze<strong>disciplinerend</strong>en omdat patiënten ze tegenwoordig zelf uit kunnen voeren, zoals een bloeddrukmeter voor thuis, zijn ze<strong>bevrijdend</strong>. Zo zie je dat nieuwe technieken twee kanten op werken. Aan de ene kant wordt verwacht dat je iets verandert en aan de andere kant geven ze meer vrijheid.</p>
    <section class="chapter-section">
        <h2 id="nawoord">Nawoord</h2>
    <p>Hèhè, het is je gelukt! Je hebt jouw samenvatting uitgelezen.</p>
    <p>Wil je meer vertrouwen tanken voor het tentamen? Geen paniek! Wij kunnen je verder helpen in de vorm van handige abonnementen. Met een abonnement ontvang jij de samenvattingen altijd met korting en als eerste in huis! Nieuwsgierig geworden naar een abonnement? Bekijk dan onze website!</p>
    <p><strong>Werken bij</strong></p>
    <p>Heb jij het idee dat je deze samenvatting ten minste net zo goed zou kunnen schrijven of zou kunnen verbeteren?Dan is de rol van Studieheld zeker iets voor jou. Je kunt werken vanuit huis, krijgt een riante vergoeding en je hebt een studiegerelateerde bijbaan die goed op je cv staat. Heb je interesse? Stuur dan jouw motivatie en cv naar<a href="mailto:klantenservice@slimacademy.nl"><u>klantenservice@slimacademy.nl</u></a>.</p>
    <p><strong>Kom in contact met Slim Academy</strong></p>
    <p>Wil je op de hoogte blijven van de ontwikkelingen bij Slim Academy? Kom in contact via:</p>
    <p>www.slimacademy.nl</p>
    <p>@SlimAcademy.nl</p>
    <p>klantenservice@slimacademy.nl</p>
    <p>We wensen je veel succes met studeren en het halen van jouw tentamens!</p>
    <p>Team Slim Academy</p>
    <p><img src="https://api.slimacademy.nl/uploads/summary_images/1I8jpSiVXQ1fh-IgcozEvIWsh6Hw3ENWpwrlZbv7djd0/kix.jw3k8lpxb7li.png" alt="Image: kix.jw3k8lpxb7li" style="max-width: 100%; height: auto;" /></p>
</div>

        </div>
    </main>
</body>
</html>
