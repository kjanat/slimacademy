# Arts en patiënt 1 Colleges


## Voorwoord

Beste student,

Voor je ligt de samenvatting van het vakArts & Patiënt 1voor de studie Geneeskunde. Slim Academy heeft de belangrijkste studiestof voor je samengevat. Zo kun jij zo prettig mogelijk studeren. We wensen je alvast succes met studeren en natuurlijk met het behalen van jouw studiepunten!

**Kwaliteit**

Omdat wij de kwaliteit van onze samenvattingen zo hoog mogelijk willen houden zijn we benieuwd naar jouw feedback. We sturen je hierom twee weken na ontvangst van de samenvatting een mailtje met het verzoek om de samenvatting te beoordelen. Je zou ons heel erg helpen als je deze invult. Mocht je op een ander moment al opmerkingen, tips of verbeterpunten hebben, mail ons dan op[<ins>klantenservice@slimacademy.nl</ins>](mailto:klantenservice@slimacademy.nl), dan gaan wij hier direct mee aan de slag!

**Werken bij**

Slim Academy is altijd op zoek naar gemotiveerde studenten! Lijkt het je leuk om bij ons aan de slag te gaan met het samenvatten en nakijken van samenvattingen? Dan is de rol van Studieheld zeker iets voor jou. Je kunt werken vanuit huis, krijgt een riante vergoeding en je hebt een studiegerelateerde bijbaan die goed op je cv staat. Heb je interesse? Stuur dan jouw motivatie en cv naar[<ins>klantenservice@slimacademy.nl</ins>](mailto:klantenservice@slimacademy.nl).

**Nadruk verboden**

Samen studeren werkt natuurlijk goed. Wijs jouw vrienden dan ook vooral op de samenvattingen van Slim Academy. Nadruk en het delen van de samenvatting met derden is uiteraard verboden. Als je wilt dat wij in staat blijven de verslagen aan jullie aan te bieden, geef dit verslag dan niet aan derden en laat jouw studiegenoten zelf een exemplaar aanschaffen.

**Kom in contact met Slim Academy**

Wil je op de hoogte blijven van de ontwikkelingen bij Slim Academy? Kom in contact via:

www.slimacademy.nl

@SlimAcademy.nl

klantenservice@slimacademy.nl

We wensen je veel succes met studeren en het halen van jouw tentamens!

Team Slim Academy

_P.S. De samenvatting is geschreven naar eigen inzicht van de auteur. Het is en blijft een samenvatting, die als aanvulling op de verplichte lesstof gezien moet worden en geen vervanging is van de verplichte lesstof._

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.5t3oafby1t1g.png)__


## Inhoudsopgave


## Wekelijkse digitale updates in de app

Slim Academy vat de verplichte stof zo compleet en actueel mogelijk samen. Daarom bieden wij sinds dit studiejaar iedere week digitale updates met de meest recente stof aan. Zo kun je al zo vroeg mogelijk beginnen met het leren van de nieuwste stof van dit jaar. Chill!

**Ik heb de samenvatting van vorig jaar op papier besteld, hoe werkt dat?**

Je ontvangt alle stof van vorig jaar voor aanvang van het blok op papier. Omdat er natuurlijk ieder jaar dingen veranderen en we ieder jaar onze samenvattingen verbeteren, bieden we je de updates digitaal aan. In onze app kun je iedere week de samenvatting van het huidige collegejaar inzien. Zo kun je al meteen vanaf het begin van het blok van papier studeren, maar ben je toch up to date!

**Ik heb de samenvatting van het huidige collegejaar op papier besteld, hoe werkt dat?**

Omdat we zoveel mogelijk actuele stof op papier willen aanbieden, versturen we deze samenvatting zo’n 1,5 week voor het tentamen op papier. De colleges vanaf**20-1-2025**zijn op moment van printen nog niet geüpdatet in studiejaar 2024-2025. De updates van deze colleges zul je in de app kunnen inzien. Zo heb je altijd de meest recente versie van de stof bij de hand in de app en ontvang je het boekje ruim genoeg voor je tentamen ook nog op papier.

Als abonnee kun je natuurlijk ook gedurende het blok digitaal gebruikmaken van de samenvatting van vorig jaar én komt er iedere week een nieuwe update uit van de samenvatting van dit jaar. Zo heb je altijd toegang tot alle materialen die je nodig hebt voor een optimale voorbereiding!

**Publicatiedata digitale updates**

Onderstaande tabel zal digitaal op deze pagina worden ingevuld zodra de eerste update uitkomt.

**Digitale updates**


|**Update** |**Geüpdatete colleges** |
|13 januari 2025 |Colleges week 1**** |
|18 januari 2025 |Literatuur |
|20 januari 2025 |Colleges week 2 |
|23 januari 2025 |Colleges week 3 |

_Bron: Slim Academy._

**Hoe kan ik de digitale updates bekijken?**

Je logt in in de Slim Academy App met je inloggegevens van_slimacademy.nl_. Als je op je laptop werkt, raden we de webversie van de app in Google Chrome aan (_app.slimacademy.nl_), en voor iPad of telefoon kun je de app downloaden in de app store. Daar zul je in de bibliotheek dit boekje zien. Dit boekje is altijd up to date: iedere week voegen we nieuwe stof toe.

Veel succes met het behalen van jouw studiepunten!


## Informatie over het vak

Je staat op het punt de samenvatting voor het blok ‘Arts en Patiënt 1’ voor de studie Geneeskunde van de VU te lezen. Met deze samenvatting hoef je je geen zorgen te maken over het tentamen. Meerdere topstudenten, die recentelijk dit vak hebben gevolgd, hebben hun expertise gedeeld en aan deze samenvatting gewerkt, om je te helpen met de dingen waar de meeste studenten mee worstelen bij het studeren van Geneeskunde.

**Arts en patiënt cursussen**

Dit is de eerste cursus uit de reeks Arts en Patiënt (AP). Elk semester wordt afgesloten met een Arts en Patiënt cursus. De kenmerken van Arts en Patiënt cursussen zijn: academische vorming, aandacht voor toepassing in de praktijk (klinisch redeneren)/klinische inhoud, positie als arts in de maatschappij. De CAT bestaat voornamelijk uit open vragen.

**Het tentamen**

Je eindcijfer voor dit vak wordt alleen bepaald door een Cursusafhankelijke Toets (CAT). De CAT bestaat voor Arts en Patiënt 1 uit ongeveervijfenveertig vragen, waarvan de meeste open vragen zijn en enkele gesloten vragen. Een deel van de vragen gaat over medische geschiedenis en filosofie, voornamelijk gezondheids- en ziektebegrippen en de verschillende modellen, zoals het biopsychosociale model, die gehanteerd worden bij de behandeling van patiënten. Het grootste deel van de vragen op het tentamen wordt echter gesteld aan de hand van enkele casussen. Hierbij kan je kennis uitgevraagd worden over, onder andere, farmacotherapie, het samenspel tussen soma, psyche en de sociale context, verschillende alledaagse psychische klachten en de grondbeginselen van de psychiatrie.

Voor het halen van het vak, en dus het halen van je studiepunten, dien je minimaal een 5,5 te halen. Bij het tentamen mag je kladpapier gebruiken.

**Hoe kan je het beste studeren?**

Naast het lezen van de samenvatting is het ook belangrijk om veel te oefenen. Via Canvas of de website van de studentenraad van het VUmc kun je zowel CAT- als PAK-vragen vinden om mee te oefenen.

**Indeling van de samenvatting**

Onze samenvatting voor dit vak bestaat uit twee delen. We hebben ervoor gezorgd dat we de samenvatting van de literatuur zo vroeg mogelijk aan het begin van het blok hebben uitgegeven. Met de literatuursamenvatting kun je jouw colleges voorbereiden en alvast op tijd beginnen met studeren. In het tweede deel van de samenvatting, die als apart boekje verschijnt, hebben we alle informatie uit de hoorcolleges van de eerste twee weken samengevat zodat je ook duidelijk kunt zien waar de docenten zelf de nadruk op hebben gelegd.

Succes met studeren!****


## Week 1


## Hoofdstuk 1: Introductie Arts & Patiënt 1

_De informatie in dit hoofdstuk is gebaseerd op:_

_- Openingscollege 1 uit week 1._

**Doel cursus**

Het doel van deze cursus is om nieuwe inzichten te verkrijgen in ziekte, gezondheid en geneeskunde. Ziekte is namelijk meer dan alleen lichamelijk disfunctioneren; ook het geestelijk en sociaal functioneren is van belang. Het is belangrijk om naar de patiënt als geheel te kijken en het handelen van de arts hierop af te stemmen.

In veel specialismen is het belangrijk om naar de hele persoon te kijken: patiënten hebben immers klachten die samenhangen met biologische factoren (afwijkingen in organen, fysiologische waarden), maar ook psychologische factoren (angst, persoonlijkheid) en sociale factoren (werk, relaties). Om oog te kunnen hebben voor het samenspel van deze factoren moet de arts een manier van kijken aanleren die verder gaat dan het diagnosticeren van lichamelijke afwijkingen en gericht is op het kijken naar de persoon als geheel.

Ook is het als arts van belang om bewust te zijn van jouw eigen opvattingen van ziekte en gezondheid en van de verschillende bestaande opvattingen hierover, omdat dit onder andere bepaalt hoe je omgaat met de patiënt en hoe je de klachten interpreteert. Hier gaan we naar kijken tijdens deze cursus.

**Opbouw Arts & Patiënt 1**

In week één staat de relatie tussen lichaam, geest en de sociale context centraal. Er wordt dan gekeken naar de verschillen tussen het biomedisch en het biopsychosociaal model. Hierbij wordt de hele context van de patiënt meegenomen en moet men zich afvragen hoe dit zich verhoudt tot ziektebeleving en -gedrag. Verder wordt er in week één gekeken welke rol diversiteit speelt binnen de geneeskunde en hoe ziekte en gezondheid gedefinieerd kunnen worden.

In week twee ga je kennismaken met de grondbeginselen van de psychiatrie. De diagnoses van aandoeningen komen aan bod.

In week drie staan de alledaagse psychische klachten in de medische praktijk centraal, specifiek de psychische klachten stress, burn-out en angst.

Het vak wordt gegeven vanuit verschillende disciplines: ethiek, recht & humaniora (filosofie, geschiedenis, diversiteit), huisartsgeneeskunde, medische psychologie, psychiatrie en farmacologie.

**Toetsing Arts & Patiënt 1**

De CAT bestaat uit zowel open als gesloten vragen. Het merendeel zullen open vragen zijn.


## Hoofdstuk 2: Man/vrouw, het kleine verschil en de grote gevolgen \(diversiteit\)

_De informatie in dit hoofdstuk is gebaseerd op:_

_- Openingscollege 2 uit week 1._

**Sekse en gender**

De term**sekse**houdt puur de biologische kenmerken van mannen en vrouwen, meisjes en jongens in. Hierbij wordt bijvoorbeeld gekeken naar de reproductieve organen en functies gebaseerd op chromosomen, fysiologie en anatomie. Deze kenmerken kunnen namelijk een rol spelen in gezondheid en ziekte. Levende wezens worden geclassificeerd als mannelijk, vrouwelijk en intersekse. Sekse wordt ook wel de**3G-gender**genoemd en wordt op basis hiervan ingedeeld;3G staat voor genen, genitaliën en gonaden. Gonaden (geslachtsklieren) zijn de organen die de geslachtscellen vormen. Bij het woord**gender**gaat het meer over de sociaal-culturele aspecten van het man of vrouw zijn. Aan vrouwen en mannen worden namelijk onbewust verschillende waarden, normen en rollen toegeschreven. Deze ideeën en aannames zijn voor ons zo natuurlijk dat het onze kennis en het wetenschappelijk onderzoek beïnvloedt.Gender is dus niet het biologische geslacht, maar het sociale geslacht.**Genderexpressie**is hoe iemand zichzelf aan de wereld toont.

**Gendertheorie**

**Gendersocialisatie**is een belangrijk begrip in de gendertheorie, waarmee de ontwikkeling van een mannelijke of vrouwelijke identiteit door het internaliseren van rollen, taken en kenmerken in een gegeven context en tijd wordt bedoeld. Een baby krijgt bijvoorbeeld een roze of blauwe kamer en passend speelgoed. Op deze manier komen genderrollen tot stand en worden ze geïnternaliseerd. Gendersocialisatie moet niet worden verward met**genderidentiteit**. Genderidentiteit zegt namelijk iets over de mate waarin iemand zich man, vrouw of geen van beide voelt.

**Gendersocialisatie – verbondenheid en autonomie**

Vrouwen worden over het algemeen meer gezien in het licht van een zijn-in-relatie. Hiermee wordt bedoeld dat vrouwen meer (horen te) zorgen voor anderen en gevoeliger zijn voor anderen. Mannen daarentegen worden mee beschreven als zijn-in-zichzelf. Zij worden gezien als meer autonoom, doelgericht, onafhankelijk en ‘uniek’.

Als dit principe doorgetrokken wordt, dan kunnen er bij zowel mannen als vrouwen problemen ontstaan. Bij vrouwen is er vaak sprake van een te sterke verbondenheid. Zij hebben bijvoorbeeld moeite om onderscheid te maken tussen eigen behoeften en die van anderen. Zij leven meer mee met anderen, dus zodra het met anderen slecht gaat, zal het volgens deze theorie ook sneller slecht gaan met henzelf. Bij mannen is er juist sprake van een te sterke autonomie, wat kan leiden tot isolement. Zij willen dan alles alleen doen en hebben moeite met het delen van gevoelens.Dit geldt natuurlijk niet voor alle mannen of alle vrouwen.

Mannen en vrouwen hebben ook een andere**coping**. Dit betekent dat mannen op een andere manier met problemen omgaan dan vrouwen. Zo zoeken mannen sneller afleiding dan vrouwen: mannen ontkennen vaker het probleem. Vrouwen piekeren daarentegen meer. Ook denken mannen over het algemeen oplossingsgericht, terwijl vrouwen meer probleemgericht denken. Zoals eerder benoemd, willen mannen vaker alles alleen doen, terwijl vrouwen juist sociale steun zoeken. Wel moet de kanttekening geplaatst worden, dat dit verschil tussen mannen en vrouwen niet heel groot is, maar vooral in de extremen is te zien.

**Gender bias**

In de geneeskunde bestaat er nog steeds een significante genderbias. Er wordt vaak vanuit gegaan dat er grote verschillen bestaan tussen mannen en vrouwen, terwijl dit niet altijd het geval is. Dit kan leiden tot verkeerde diagnoses en behandelingen voor vrouwen, zoals bijvoorbeeld bij pijn op de borst waar vaak sneller aan stress als oorzaak wordt gedacht.

Daarnaast worden de verschillen die er wel zijn vaak niet meegenomen in onderzoek en worden vrouwen vaak ondervertegenwoordigd in klinische trials. Dit is een belangrijk probleem waar geneeskundestudenten zich bewust van moeten zijn, om een gelijkwaardige en effectieve behandeling voor alle patiënten te garanderen.

**Consequenties voor gezondheid en zorg**

Kijkend naar biologische verschillen tussen mannen en vrouwen, zien we dat bepaalde aandoeningen tussen hen verschillen. Dit is bijvoorbeeld goed te zien bij hart- en vaatziekten. Er is een andere presentatie van klachten. Zo hebben vrouwen vaker kaakpijn bij een hartinfarct, waardoor een hartinfarct bij vrouwen minder snel wordt herkend dan bij mannen. Vrouwen hebben soms ook daadwerkelijk andere aandoeningen. Vrouwen hebben bijvoorbeeld vaker obstructies van kleine vaten dan infarcten van grote vaten. De klachten zien er dus anders uit bij vrouwen dan bij mannen. De huidige diagnostische middelen zijn daar nog niet zo op uitgerust. Naast verschillen in de presentaties van klachten is het ook van belang om te weten wat bij wie vaker voorkomt voor risico-inschatting. Zo hebben vrouwen over het algemeen meer last van auto-immuunziekten en reuma. Dit hangt deels samen met de hormonale verschillen.

**Gender en gezondheid**

Bovenstaande voorbeelden hebben echte biologische oorzaken door een verschil in**sekse**.**Gender**(dus de rollen die mannen en vrouwen in de cultuur hebben) heeft ook veel invloed op gezondheidsverschillen tussen mannen en vrouwen. Mentale aandoeningen verschillen bijvoorbeeld. Zo kan een paniekstoornis bij mannen sneller over het hoofd worden gezien, omdat er bij mannen eerder aan een hartinfarct wordt gedacht dan aan een paniekstoornis. Ook is er discussie over het diagnosticeren van depressie. Zo is er het vermoeden dat de diagnose te veel is gebaseerd op hoe een depressie zich presenteert bij vrouwen. Mannen worden hierdoor minder snel met een depressie gediagnosticeerd, terwijl er bij mannen wel vaker sprake is van een geslaagde suïcide dan bij vrouwen. Genderrollen hebben niet alleen invloed op de mentale gezondheid, maar ook op risicogedrag, ziektebeleving, zorggebruik, levensverwachting, werk etc. Zo tonen mannen over het algemeen meer risicogedrag, leven vrouwen langer door hun leefstijl en presenteren/communiceren mannen en vrouwen op verschillende manieren hun klachten. Wederom moet de kanttekening geplaatst worden dat sekse en gender in de geneeskunde niet zo eenvoudig uit elkaar te trekken zijn. Sekse en gender interacteren namelijk continu.

**Seksespecifieke klachtenpresentatie**

Er zijn verschillen tussen mannen en vrouwen in de manier waarop klachten worden gepresenteerd. Vijf verschillen die hieronder vallen, zijn:

- Vrouwen komen moeilijker los van het probleem en blijven vaker piekeren;Vrouwen plaatsen de klachten vaker in samenhang met gebeurtenissen in hun leven, zoals het overlijden van een naaste, zwangerschap en bevalling;Veel vrouwen ontlenen hun identiteit aan het bieden van zorg en vinden sneller dat ze tekortschieten. Als ze vinden dat ze tekortschieten, kunnen schuldgevoel, gevoelens van onmacht, en somberheid ontstaan;Vrouwen stellen meer het probleem centraal (probleemgericht) en beschrijven hun klachten met meer gevoelens en ervaringen. De dokter moet de klacht dan concreet maken – wat is er precies aan de hand?;Vrouwen zoeken eerder hulp en sociale steun en minder snel afleiding zoals sporten, alcoholgebruik en roken.****

**Seksespecifieke hulpverlening**

Binnen de seksespecifieke hulpverlening is niet alleen het hebben van kennis over sekse en genderverschillen belangrijk, maar ook spelen de volgende paar punten een belangrijke rol:

- Maak geen medisch probleem van het ‘gewone leven’ (niet medicaliseren);Voornamelijk ten aanzien van vrouwen is erg lang sprake geweest van medicaliseren. Zij kregen bijvoorbeeld tranquilizers, terwijl er eigenlijk sprake was van geweld in hun leven.Help mensen om in hun eigen kracht te staan en hun eigen mogelijkheden tot herstel aan te spreken;Heb aandacht voor de psychosociale context; hoe leeft iemand? Alle aspecten van diversiteit spelen een rol.Wees je bewust van socialisatie; verwerf bijvoorbeeld inzicht over je eigen socialisatie, dit speelt immers een rol in hoe je naar je patiënten kijkt.


## Hoofdstuk 3: Ziektebeleving en \-gedrag

_De informatie in dit hoofdstuk is gebaseerd op:_

_- Openingscollege 3 uit week 1._

**Inleiding in de praktijk van straks**

De theorie van ziektebeleving en ziektegedrag benadrukt dat er veel variatie is in hoe mensen omgaan met hun gezondheid en de behandeling ervan. Er kan variatie zijn in klachten en symptomen van eenzelfde aandoening. Patiënten volgen soms niet de adviezen van hun arts. Er zijn patiënten die heel ziek zijn, maar toch tevreden zijn met het leven en anderen die juist nauwelijks ziek zijn, maar wel ontevreden zijn met hun leven door ziekte. Er spelen veel dingen mee in hoe iemand een ziekte beleeft en wat voor gedrag iemand vertoont. Het is belangrijk om te weten hoe je hier correct mee om moet gaan.

**Klacht/symptoom**

Klachten zijn subjectief en altijd waar. Je moet altijd aandacht geven aan de patiënt en zijn klacht. Ieder mens is anders en ervaart klachten anders. Een klacht begint altijd met een lichamelijke of psychische sensatie/verandering. Of de klacht opgemerkt wordt, hangt af van de**aandacht**die aan de klacht gegeven wordt. Opvallende klachten worden dan eerder opgemerkt. Het gaat dan om pijn, nieuwe klachten, aanhoudende klachten, of een eerdere ervaring met deze klachten. Als laatste wordt de klacht door elk mens anders geïnterpreteerd. Er wordt een betekenis en verwachting aan gekoppeld. Al deze factoren bepalen of iemand uiteindelijk naar de huisarts gaat.

**Biopsychosociale model**

Bij een ziekte hoort niet alleen het biologische aspect, maar ook het psychologische en sociale aspect. Het is belangrijk om als arts alle kanten te belichten en niet alleen naar de biologische oorzaak en fysieke klachten van een ziekte te kijken. Soms heb je als arts eenzelfde functie als een therapeut/psycholoog. Dit kan bijvoorbeeld als iemand op het spreekuur komt die erg bang is om een ziekte te hebben als deze bijvoorbeeld veel in de familie voorkomt. Het kan zijn dat deze persoon helemaal gezond is, maar dat niet wil of kan geloven. In dit geval kijken we dus vooral naar de psychologische en sociale factoren. Vroeger werd er vooral gekeken naar de biologische oorzaak en de ziekte zelf. Dit noemen we ook wel het**ziekte-symptoom model.**Het model dat tegenwoordig gebruikt wordt, is het**biopsychosociale model.**

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.hi462lq2ngxw.png)

**Biopsychosociale model.**_Bron:****college ziektebeleving en ziektegedrag, R.Ponds (2023-2024)._

**Ziektelast en ziektebeleving**

De**ziektelast**wordt door de WHO gebruikt als maat voor de objectieve last van een ziekte.Als we het hebben overziektelast, dan hebben we het over Disease Adjusted Life Years,**DALY’s**. Hierbij wordt er gekeken naar de mate waarin de levensverwachting als gevolg van de ziekte wordt verkort en hoeveel verloren jaren je leeft in goede gezondheid.**Ervaren gezondheid**is het oordeel van iemand over zijn eigen gezondheidstoestand. Dit is dus subjectief.**Ziektebeleving**leunt sterk op de ervaren gezondheid enis de subjectieve beleving van iemands ziek-zijn.

Ziektebeleving is niet direct observeerbaar: om iemands ziektebeleving te achterhalen, moet je het gesprek aangaan. De ziektebeleving is een belangrijke voorspeller van**ziektegedrag**: afhankelijk van hun ziektebelevingkunnen mensen bij dezelfde ziekte namelijk verschillend ziektegedrag vertonen. Dit heeft te maken met hoe deze mensen tegen een ziekte aankijken (**ziektepercepties**), ervaringen, overtuigingen, religie, levensfase en persoonlijkheid.Ziektepercepties zijn dus individuele attitudes en overtuigingen (ziekte-schema’s) over persoonlijke kwetsbaarheid, welke symptomen bij welke ziekte horen en welke ziekten het meest bedreigend zijn. Ziektepercepties zijn dus niet gelijk aan medische kennis of aan een medische toestand.Ziektegedrag is wel direct observeerbaar.

_Ziektepercepties (illness perceptions)_

Iedereen heeft een idee over zijn of haar ziekte en de medische behandeling. Dit idee komt lang niet altijd overeen met de medische werkelijkheid. Het**Common Sense Model**(**CSM**) zegt dat mensen op zoek gaan naar verklaringen/een subjectieve theorie als zij klachten ervaren (en daarmee een zekere dreiging). Om inzicht te krijgen in ziektepercepties (**ziektecognities**)van mensen is een ziekteperceptie-vragenlijst ontwikkeld, de**Illness Perceptions Questionnaire**(**IPQ**). De IPQ onderscheidt vijf dimensies: aard van de klachten (identiteit), oorzaak, tijd/duur (kort/chronisch), gevolgen (ernst), controle over de klachten. Dit meten is belangrijk, omdat deze ziektepercepties (bijvoorbeeld hoe ernstig de klachten zijn) de psychische impact en emotionele reacties (zoals stress) beïnvloeden: je krijgt meer stress van je klachten, als je denkt dat deze klachten erg ernstig zijn. Deze emotionele en psychologische reacties, gecombineerd met de ziektepercepties, bepalen op hun beurt het ziektegedrag van de patiënt, zoals medische hulp of alternatieve geneeswijzen zoeken: je gaat bijvoorbeeld eerder medische hulp zoeken als je denkt dat je klachten ernstig zijn.

_Gedragsverandering_

Ziektepercepties hebben dus invloed op gedrag. Het kan zijn dat op enig moment het gedrag van de patiënt moet veranderen. Er zijn drie voorwaarden voor gedragsveranderingen. De patiënten moeten:

- In de gelegenheid zijn (bijvoorbeeld genoeg geld hebben);De capaciteit hebben om hun gedrag te veranderen (bijvoorbeeld bepaalde vaardigheden hebben);Gemotiveerd zijn om te veranderen.

Motivatie wordt volgens het**COM-B model**bepaald door drie soorten percepties:

- Risicoperceptie: in hoeverre je denkt dat de gedragsverandering gevaar voor je op gaat leveren;Self-efficacy: in hoeverre je denkt dat het je gaat lukken om de gedragsverandering uit te blijven voeren;Uitkomstverwachtingen: in hoeverre je denkt dat de gedragsverandering je echt gaat helpen.

Het is belangrijk om ziektepercepties te kennen en te begrijpen. Dat is wat de patiënt ervaart en wat richting geeft aan zijn/haar ziektegedrag. Het is een goed aanknooppunt voor informatie, educatie en coaching wat de patiënt kan helpen om met zijn/haar ziekte om te gaan.

**Percepties van medicatie**

Iedereen heeft een eigen perceptie van medicatie. Sommige percepties kunnen bij patiënten leiden tot intentionele**therapieontrouw**. Therapieontrouw betekent het niet opvolgen van de aanwijzingen van de arts bij het innemen van geneesmiddelen. Zo kunnen sommige patiënten een negatieve perceptie hebben ten aanzien van één specifiek medicijn of een combinatie van medicijnen. Ook kunnen zij een algemeen negatieve perceptie hebben over medicijnen of de perceptie hebben dat artsen te veel en/of te snel medicijnen voorschrijven.

Met het zogenaamde ‘**noodzaak-bezorgdheid model**’ kun je goed in kaart brengen hoe mensen tegenover medicatie staan. In dit model worden twee dimensies gecombineerd. Ten eerste wordt er gekeken in hoeverre iemand de noodzaak ziet om een medicijn te nemen. Ten tweede wordt er gekeken in welke mate de patiënt bezorgd is. De combinatie van deze twee domeinen geven vier typen patiënten:

- De**ambivalente**patiënt ziet een hoge noodzaak in het gebruiken van het medicijn — omdat diegene begrijpt dat het medicijn veel zal helpen tegen de ziekte —, maar maakt zich ook veel zorgen over het medicijn, omdat het veel bijwerkingen heeft bijvoorbeeld;De**skeptische**patiënt is heel erg bezorgd over de medicatie, maar ziet weinig noodzaak;De**onverschillige**patiënt ziet geen noodzaak en is ook niet bezorgd;De**accepterende**patiënt maakt zich geen zorgen, maar ziet veel noodzaak in het nemen van de voorgeschreven medicatie.

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.v0hfxneyirtq.png)

**Het noodzaak-bezorgdheidsmodel**_Bron: college ziektebeleving en ziektegedrag, R. Ponds (2023-2024)._


## Hoofdstuk 4: KR: Huisartsgeneeskunde

_De informatie in dit hoofdstuk is gebaseerd op:_

_- Openingscollege 4 uit week 1._

**Wat is gezondheid?**Vroeger werd een mens als gezond beschouwd, indien een ziekte afwezig was. Gezondheid wordt echter sinds 1948 door de WHO als volgt gedefinieerd: ‘Een toestand van volledig lichamelijk, geestelijk en maatschappelijk welzijn’. Tegenwoordig zijn er twijfels aan deze betekenis. Zo werd in 2011 gesteld dat gezondheid wellicht als volgt gedefinieerd zou moeten worden: ‘Gezondheid is het vermogen van mensen om om te kunnen gaan met beperkingen en ziekten en zelf regie te kunnen voeren’.

**Gezondheidsverschillen en gezondheidsvaardigheden**

Verschillen in gezondheid zijn in Nederland voornamelijk te verklaren door verschillen in sociaal-economische status. Zo hebben mannen met een hoger opleidingsniveau gemiddeld langer een goed ervaren gezondheid dan mannen met een lager opleidingsniveau. Dit hangt onder andere samen met gezondheidsvaardigheden. Indien er onvoldoende vaardigheden aanwezig zijn om informatie over je gezondheid te begrijpen en toe te passen, is de kans op een minder goede gezondheid en vroegtijdig overlijden groter. Gebrek aan deze gezondheidsvaardigheden kan zijn ontstaan door het ontbreken van kennis, motivatie en zelfvertrouwen, maar ook door minder opleiding en cognitieve beperkingen.

De zorg die nodig is om tot eenzelfde gezondheidsniveau te komen verschilt voor ieder persoon.**Equity**betekent dat iemand die meer of andere zorg nodig heeft, bijvoorbeeld door een lagere sociaaleconomische status, deze dient te kunnen krijgen om gelijke kansen te verkrijgen. Een huisarts is hiervoor bijna altijd het eerste aanspreekpunt en moet kunnen bijdragen aan het feit dat iedereen de juiste en persoonsgerichte zorg krijgt.

Verder was dit college een patiëntcollege, dat geen leerstof bevatte voor de CAT.


## Hoofdstuk 5: Verschuivende opvattingen van ziekte en gezondheid in de geneeskunde

_De informatie in dit hoofdstuk is gebaseerd op:_

_- Slotcollege 1 uit week 1._

**Nut medische geschiedenis**

In de opleiding geneeskunde is medische geschiedenis een onderdeel van academische reflectie. Hiermee wordt bedoeld dat medische geschiedenis inzicht geeft in hoe en waaruit de huidige medische kennis is opgebouwd. Dit komt doordat het langetermijnontwikkelingen toont en onze huidige veronderstellingen expliciet maakt.

**Medische geschiedenis**

De verschuiving van het zwaartepunt van bedside medicine (tot 1790) naar hospital medicine (1790-1850) naar laboratory medicine (vanaf 1850) gebeurde op verschillende aspecten: theorieën over ziekte, gezondheid en het lichaam, wereld- en mensbeeld, diagnostische technieken, arts-patiënt relatie, medische onderwijs en de bredere maatschappelijke context.

**Bedside medicine (tot 1790)**De klassieke traditie van Hippocrates en Galenus was een vroege theorie, die stelde dat ziekte een verstoring van evenwicht is in de vier lichaamsvochten:

- Bloed (sanguis);Zwart gal (melanchole);Geel gal (chole);Slijm (phlegma).

Dit heet ook wel de**humoraaltheorie**of de**humoraalpathologie**. Behandeling bestond vaak uit aderlating, braken, ontlasting, dieet en verandering in woonomgeving. De patiënt en zijn/haar klachten stonden centraal en er werd gekeken vanuit de gehele mens op holistische wijze (psyche + soma + omgeving). Voor het stellen van de diagnose waren het verhaal en de klachten van de patiënt erg belangrijk, terwijl er juist weinig gebruik gemaakt werd van lichamelijk onderzoek.

De eerste veranderingen in de 17e eeuw, als gevolg van de wetenschappelijke revolutie, leiden ertoe dat de invloed van de natuurwetenschappen op geneeskunde toeneemt. Dit betekent dat er meer experimenten gedaan werden en dat de mens meer als een machine beschouwd werd (**mechanisering**), vooral op het vlak van anatomie en stofwisseling. Dit had echter nog weinig invloed op de praktijk.

**Hospital medicine (1790-1850)**Het omslagpunt was in 1789 (Franse revolutie). Er was een breuk met traditie op alle fronten en verzet tegen autoriteit. Dit leidde tot een hervorming van ziekenhuizen en scholen.

- Ziekenhuizen kwamen centraal te staan, onderwijs en onderzoek werd nu in het ziekenhuis gedaan;Klinische scholen en medische instituten werden tijdens deze periode opgericht.

Belangrijke veranderingen:

- Standaardisering van diagnoses met behulp van nieuwe instrumenten: inspectie, palpatie, percussie en auscultatie;Samenbrenging van geneeskunde (artsen) en heelkunde (chirurgijns);Een verandering van humoraalpathologie naar**orgaanpathologie**: ziekte is een aandoening die te lokaliseren is en te herleiden is naar het malfunctioneren van een orgaan;Ontstaan van klinische pathologische correlatie: diagnosen verbinden met specifieke afwijkingen door middel van het bekijken van organen van overledenen;Andere benadering van de patiënt: van subjectief verhaal naar objectieve observaties;Kwantificering en classificatie van ziekten;Het ontstaan van specialismen.

**Laboratory medicine (1850 en verder)**Vanaf 1850 is er meer invloed van de natuurwetenschappen. Eerst in Duitsland ontstaat er een nieuw universiteitssysteem, waarbij onderzoek en onderwijs samengaan. In laboratoria werden experimenten uitgevoerd met nieuwe instrumenten en technieken, onder andere op proefdieren. Er ontstond een mechanistische visie op het lichaam.

Er ontstonden ook twee nieuwe zwaartepunten:

**- Experimentele fysiologie**: alle problemen in de fysiologie kunnen worden opgelost door toepassen van natuur- en scheikunde; er is dus een verschuiving van het vitalisme naar het materialisme.**Celtheorie/microbiologie**:****de mens is opgebouwd uit cellen, dus er kan naar de cel gekeken worden om afwijkingen te herkennen.

In de 19e eeuw is er ook de opkomst van de bacteriologie. Bij de bacteriologie zijn micro-organismen verantwoordelijk voor ziektes. Koch stelde vier belangrijke eisen op voor het vaststellen van een micro-organisme als oorzaak van een ziekte:

- De ziektekiem moet bij zieken aangetroffen worden en niet bij gezonden;De ziektekiem moet worden geïsoleerd en gekweekt;De gekweekte ziektekiem moet bij een proefdier de ziekte veroorzaken;De ziektekiem moet uit het proefdier geïsoleerd kunnen worden en dezelfde zijn als de ziektekiem in het lichaam van de zieke.

**Ontstaan biomedische benadering**Verschuivingen door het ontstaan van de biomedische benadering door de eeuwen heen waren:

- Van groot naar klein: van lichaam naar orgaan naar cellen;Van totaalplaatje naar monocausaliteit (één oorzaak);Van kwalitatieve informatie naar kwantitatieve informatie die gebruikt wordt bij het vaststellen van een diagnose;Van holisme naar lokalisme;Meer mechanisering en reductionisme.

Als gevolg hiervan zijn er ook verschuivingen in de arts-patiënt-relatie:

- Eerst was het verhaal van de patiënt het belangrijkst, daarna het fysische onderzoek en daarna de ziekte die de patiënt heeft;Artsen worden specialisten;De behandeling is gericht op het veroorzakende mechanisme in plaats van de gehele mens.

**Terugblik en balans**

Tegenwoordig werken de drie typen geneeskunde, bedside, hospital en laboratory, alle drie door. De typen geneeskunde hebben allen nieuwe inzichten opgeleverd. In de twintigste eeuw zijn er ook nieuwe typen geneeskunde ontstaan:

- Surveillance medicine: focus op de publieke gezondheidszorg, bijvoorbeeld door middel van vaccinatieprogramma’s;Evidence based medicine: als gevolg van een explosie van nieuwe medische kennis kwam er meer grootschalig klinisch onderzoek.

_Kritiek_

Tijdens de opkomst van de biomedische benadering was er al kritiek vanuit de filosofie. Er werd kritiek geleverd op de objectivering en mechanisering van het lichaam. Recenter kwam er ook kritiek vanuit de geneeskunde zelf, en werd er gezegd dat het biomedisch model eenzijdig is. Als reactie op het biomedische model ontstond er dan ook het bio-psychosociaal model, waarbij er meer aandacht is voor de psychologische en sociale factoren die bepalend zijn voor een ziekte en het genezingsproces. Dit is dus een meer holistisch model.


## Hoofdstuk 6: KR: Interne geneeskunde

_De informatie in dit hoofdstuk is gebaseerd op:_

_- Slotcollege 2 uit week 1._

Dit college was een patiëntcollege en bevatte geen leerstof voor de CAT.


## Hoofdstuk 7: Inleiding in de farmacotherapie

_De informatie in dit hoofdstuk is gebaseerd op:_

_- Slotcollege 3 uit week 1._

**Inleiding**

Voor een afgestudeerde arts is het met name belangrijk om behandelingen op te kunnen stellen en een diagnose te stellen. Dit komt doordat de meeste consulten eindigen met een recept en net afgestudeerde artsen relatief vaker recepten voorschrijven. Jaarlijks bevatten 7-10% van de recepten een fout, met als gevolg dat 5,6% van de ziekenhuisopnames als gevolg van verkeerd voorgeschreven medicatie is.

**Farmacotherapie**

Wanneer een patiënt contra-indicaties heeft, zoals leeftijd of een allergie, kan het kiezen van het juiste geneesmiddel een stuk lastiger worden.

_Stappenplan_

Tijdens de training farmacotherapie wordt er gebruik gemaakt van het model WHO 6-step. Het stappenplan erkent dat het kiezen van een behandeling voor een patiënt niet een kwestie van weten, maar van beredeneren is, zeker als je onervaren bent. Het stappenplan ziet er als volgt uit:

- Stap 1 - probleem patiënt;Stap 2 - therapeutisch doel;Stap 3 - standaardtherapie/geneesmiddelen;Stap 4 - controleren van geschiktheid van patiënt;Stap 5 - therapie/ farmacotherapie uitvoeren (recept, toediening, patiëntinformatie en afspraken);Stap 6 - evaluatieplan en controle.

Tijdens de controle moet nagegaan worden of de doelen bereikt zijn. Als dit het geval is, dan kan de therapie stopgezet worden. Als het geneesmiddel echter het probleem niet verhelpt, dan is dit een uitgangspunt om weer bij stap 1 te beginnen.

_Opstellen van een recept_

Het opstellen van een recept gaat volgens de**SMAK-methode**:

- Samenvatting;De personalia, het probleem en de voorgeschiedenis van de patiënt worden vastgesteld;Het therapeutisch doel wordt opgesteld: wat wil de arts bereiken met de medicatie?;Mogelijkheden;Standaardtherapie wordt uitgewerkt;Argumentatie;Allergieën, interacties en contra-indicaties: zijn er bepaalde zaken waardoor het aangeraden wordt de medicatie niet voor te schrijven? Sommige medicijnen kun je bijvoorbeeld beter niet voorschrijven als de patiënt zwanger is;Geschiktheid van het medicijn voor de patiënt;Keuze;Niet-medicamenteuze therapie;Medicamenteuze therapie + dosering en toediening;Informatie + instructie aan de patiënt verlenen.Eventuele vervolgafspraak.****

**Pijnbeleving en verschillende soorten pijn**

Pijnbeleving wordt beïnvloed door psychische, sociale en culturele factoren en is sterk subjectief. Deze subjectiviteit uit zich zowel interindividueel, waarbij iedereen pijn anders ervaart, als binnen één individu, waarbij de pijnervaring kan variëren afhankelijk van de situatie. Daarnaast spelen emoties zoals angst en depressie een rol, evenals de mate van afleiding. Dit kan namelijk de perceptie van pijn verminderen.

Bij pijn kan er onderscheid gemaakt worden tussen twee soorten pijn. Bij**nociceptieve****pijn**is er sprake van weefselbeschadiging of dreigende weefselbeschadiging. De beschadiging zorgt voor afgifte van chemische mediatoren (**prostaglandines**), die een pijnprikkel naar de hersenen sturen. In de hersenen worden de nociceptoren geprikkeld, waardoor gewaarwording van de pijnprikkel plaatsvindt. De prostaglandines zorgen ervoor dat de zenuwuiteinden gevoelig worden voor andere stoffen, waardoor de drempelwaarde voor de pijnprikkel verlaagd wordt. Het speelt ook een belangrijke rol bij ontstekingsreacties.

Bij**neuropatische pijn**is er mogelijke beschadiging van het zenuwstelsel. Er is dus geen weefselbeschadiging, maar er is een zenuwbaan die uit zichzelf ontlaadt. Hierdoor denken de hersenen dat er iets aan de hand is, terwijl dat niet zo is.

**Pijnstillers**

_Niet-opioïden_

Een voorbeeld van niet-opioïden zijn paracetamol, NSAID’s (prostaglandinesynthetaseremmers), combinatie preparaten en overige (zoals TCA’s).

_Opioïden_

De opioïden bestaan uit twee groepen: de opiumalkaloïden en de synthetische agonisten. De opiumalkaloïden zijn gebaseerd op natuurlijke stoffen. Voorbeelden zijn**morfine**en**codeïne**. De Synthetische agonisten zijn op basis van synthetische, ofwel nagebouwde stoffen, en voorbeelden zijn tramadol en fentanyl.

_Paracetamol_

**Paracetamol**is de meest gebruikte pijnstiller ter wereld, maar het exacte werkingsmechanisme is complex. Het effect is in ieder geval**analgetisch**(pijnstillend) en**antipyretisch**(koortsverlagend), maar niet anti-inflammatoir.**NSAID’s**, aan de andere kant,hebben wel een anti-inflammatoir effect. Paracetamol heeft zeer weinig bijwerkingen, die ook nog eens zelden optreden. Een contra-indicatie is ernstige leverinsufficiëntie, waarop gelet moet worden bij alcoholgebruik.

Paracetamol is in de aanbevolen doseringen een zeer veilige pijnstiller. In acute situaties mogen er acht tabletten van 500 mg ingenomen worden en in het geval van een chronische toestand mogen maximaal 5 tabletten, dus 2,5 gram, toegediend worden per dag. Een overdosering van meer dan 15 gram zonder behandeling is dodelijk. Een overdosering kan behandeld worden met N-acetylcysteïne als antidotum. Bij een normale hoeveelheid wordt een groot deel van de paracetamol door de lever afgebroken. De leverenzymen zetten de stof om met behulp van glutathion in een niet-toxische metaboliet. Bij een overdosering is er te weinig glutathion beschikbaar, waardoor er toxische metabolieten ontstaan die schade aan de levercellen toebrengen. Er treedt dan leverfalen op.

_NSAID’s_

**NSAID’s**remmen**cyclo-oxygenasen**. Normaal gesproken wordt in het lichaam van arachidonzuur een stof aangemaakt in de bloedvaten. Als er NSAID’s worden geslikt, dan wordt het enzym dat verantwoordelijk voor deze omzetting geremd, waardoor er minder prostaglandines aangemaakt worden. Omdat de cyclo-oxygenasen geremd worden, wordt deze route geblokkeerd in het lichaam.

Om toch van de stof af te komen, gebruikt het lichaam een alternatieve route met als gevolg dat het lichaam extra leukotriënen aanmaakt. Dit is een belangrijke ontstekingsmediator bij onder andere astma, waardoor de bronchieën vernauwen.

NSAID’s zijn analgetisch, antipyretisch (koortsremmend),**antiflogistisch**(ontstekingsremmend) en remmen de prostaglandinesynthese. NSAID’s geven meer bijwerkingen dan paracetamol, waaronder maagproblemen (ulcus). Verder kan het bloed verdunnen, omdat het ook een ‘trombocyten-aggregatenremmer’ is. Ook kan de nierfunctie verminderen en kunnen astma-aanvallen worden uitgelokt.

De meest voorkomende oorzaak voor de ziekenhuisopnames door medicatie zijn gastro-intestinale bloedingen ten gevolge van gebruik van NSAID’s.

Er zijn verschillende typen cyclo-oxygenasen. De twee bekendste zijn**COX-1**en**COX-2**. Als iemand pijn heeft of een ontsteking, dan moet alleen COX-2 geremd worden. Dit komt tot expressie bij inflammatie. De meeste NSAID’s grijpen niet alleen aan op COX-2, maar ook op COX-1, waardoor de bijwerkingen optreden. Via COX-1 worden namelijk prostaglandines aangemaakt, die een goede functie hebben in het lichaam, zoals het in stand houden van de slijmlaag op de binnenwand van de maag.

_Interacties met NSAID’s_

De prostaglandines spelen een rol bij het openhouden van het aanvoerende vat naar de glomerulus in de nier. Als iemand ouder wordt, dan wordt diegene steeds meer afhankelijk van de prostaglandines voor de doorbloeding van de nieren. Bij inname van NSAID’s treedt er vernauwing van het aanvoerende vat op, waardoor er minder bloed in de nieren komt.

Bij toevoeging van**ACE-remmers**(bloeddrukverlagers) wordt het efferente vat (afvoerende) verwijd. Dit is niet het hoofdeffect, maar een bijwerking. Op het moment dat een ACE-remmer gecombineerd wordt met NSAID’s, dan treedt er bij het efferente vat vernauwing op, terwijl het afferente (aanvoerende) vat zich juist verwijdt. Het resultaat is dat er geen druk meer is in de nier, waardoor er acute nierinsufficiëntie optreedt.

Sinds augustus 2013 geldt voor**diclofenac**(een NSAID) een aantal nieuwe contra-indicaties: hartfalen, ischemische hartziekte, perifeer arterieel vaatlijden en CVA. Er kan dan wel ibuprofen of naproxen voorgeschreven worden. De behandeling met diclofenac bij patiënten met belangrijke cardiovasculaire risicofactoren mag voortaan alleen plaatsvinden na zorgvuldige afweging. Waarschijnlijk geven alle NSAID’s enig verhoogd risico op hart- en vaatziekten. Daarom wordt geadviseerd om NSAID’s niet voor te schrijven aan patiënten met aantoonbaar hart- en vaatlijden. Voorzichtigheid is dus geboden bij patiënten met hypertensie, hartfalen, hyperlipidemie of diabetes mellitus en rokers.

Vanwege de bijwerkingen van niet-selectieve NSAID’s worden in bepaalde omstandigheden ook**protonpompremmers**(**PPI’s**) voorgeschreven om de maag te beschermen. Dit gebeurt wanneer:

- De patiënt ouder is dan 70 jaar;De patiënt een ulcus of maagcomplicaties heeft gehad ongeacht de leeftijd;Er sprake is van twee of meer van de volgende factoren:Leeftijd tussen 60 en 70 jaar;Ernstige invaliderende reumatoïde artritis, hartfalen of diabetes;Hoge dosering van een niet-selectief NSAID;Gebruik van co-medicatie met een hoger risico op maagcomplicaties.

Dit laatste geldt bij systematisch gebruik van**corticosteroïden**, die ervoor zorgen dat het slijmvlies makkelijker beschadigd kan raken. Maar ook bij gebruik van antidepressiva, omdat deze ervoor kunnen zorgen dat de bloedplaatjes minder goed functioneren.

**Opioïden**

Opioïden oefenen hun effect uit door specifieke receptoren in het centrale zenuwstelsel te bezetten. Pijnstilling (**analgesie**)wordt verkregen door activering van zogenaamde**μ- en κ-receptoren**. De activering van de κ-receptoren heeft pupilvernauwing, kalmering en somberheid tot gevolg. De activering van de μ-receptoren geeft supraspinale analgesie, ademhalingsdepressie, euforie en fysische afhankelijkheid.

De werking berust op de stimulatie van het limbisch systeem, waardoor de emotionele beleving van pijn minder wordt. De opioïde receptoren worden bij hoge doseringen gestimuleerd, waardoor er een efflux van kalium optreedt. Dit verhoogt de drempelwaarde voor pijn.

Opioïdrotatie houdt in dat er van tevoren niet goed vastgesteld kan worden welk opiaat goed werkt bij de patiënt, waardoor er overgestapt kan worden op een ander opiaat. Veel patiënten vrezen de lichamelijke en psychische afhankelijkheid.

Houd bij het voorschrijven van opiaten verder altijd rekening met obstipatie. Dit komt doordat de zenuwplexus in de darmwand ook beïnvloed wordt. Denk daarom ook altijd aan het voorschrijven van laxantia. Een aantal soorten opioïden zijn:

**- Tramadol**, matig analgetisch en zwakwerkend opiaat;**Codeïne**, dat slechts zwak analgetisch en een hoestprikkeldemper is, waardoor het nog weinig gebruikt wordt als pijnstiller;**Morfine**, datvoornamelijk de μ- receptoren in het centrale zenuwstelsel bezet, maar morfine bindt ook aan de κ-receptoren;**Oxycodon**, waarbij er twee varianten zijn: oxycontin is langwerkend, oxynorm is kortwerkend;**Fentanyl**, dat een zeer sterk, maar kortdurend analgetisch effect van 2-3 minuten heeft.

Alle richtlijnen zijn gebaseerd op de WHO-pijnladder. Deze is in 1966 ontwikkeld voor de management van de pijn van kankerpatiënten. Je start altijd met een niet-opioïde en als dit niet voldoende werkt, dan voeg je er een zwak werkend opioïd aan toe, bijvoorbeeld**tramadol**of**codeïne**. Als dit ook niet werkt, dan stap je over naar een sterk werkend opiaat, zoals**fentanyl**of**morfine**. In de NHG-richtlijn zien de therapeutische mogelijkheden er als volgt uit:

- Stap 1a - paracetamol;Stap 1b – paracetamol en NSAID;Stap 2 - tramadol, paracetamol/ NSAID;Stap 3 - morfine, paracetamol/ NSAID;Stap 4 - parenterale toediening van opioïden.

Let erop dat de dosering secuur wordt opgebouwd en voldoende hoog is. Verder moet de medicatie altijd op vaste tijden toegediend worden. Paracetamol en NSAID’s worden gecombineerd, omdat er hoge doseringen paracetamol toegediend kunnen worden met een lage dosering NSAID, waardoor het risico op verminderd functioneren van de nieren verlaagd wordt.


## Oefenvragen week 1

_Hoofdstuk 1 bevat vanwege de beperkte inhoud geen oefenvragen._

**Oefenvragen hoofdstuk 2: Man/vrouw, het kleine verschil en de grote gevolgen**

**Oefenvraag 1**

Van welk concept is dit een definitie: “de ontwikkeling van een mannelijke of vrouwelijke identiteit door het internaliseren van rollen, taken en kenmerken”?

- Gender biasGenderontwikkelingGendersocialisatieCopingSeksespecifieke klachtenpresentatie

**Oefenvraag 2**

Kies bij elk alternatief het juiste antwoord.

Bij [A: sekse/gender] gaat het over de biologische verschillen tussen mannen en vrouwen: anatomie, hormonen, chromosomen e.d. Deze verschillen kunnen een rol spelen in gezondheid en ziekte.

Bij [B: sekse/gender] gaat het meer over de sociaal-culturele aspecten van het man of vrouw zijn. Aan vrouwen en mannen worden namelijk onbewust verschillende waarden, normen en rollen toegeschreven. Deze ideeën en aannames zijn voor ons zo natuurlijk dat het onze kennis en het wetenschappelijk onderzoek beïnvloedt.__

**Oefenvragen hoofdstuk 3: Ziektebeleving en -gedrag**

**Oefenvraag 1**

Voor welk doeleinde wordt de IPQ vragenlijst gebruikt?

**Oefenvraag 2**

Welke vijf dimensies worden door de IPQ vragenlijst gemeten?

**Oefenvraag 3**

Iedereen vormt een idee over zijn of haar ziekte en de medische behandeling. Deze zogenaamde ‘ziektepercepties’ kunnen het ziektegedrag beïnvloeden. Beschrijf op welke manier het ziektegedrag beïnvloed wordt door je ziektepercepties.

**Oefenvraag 4**

Patiënten kunnen ook verschillen in de manier waarop ze aankijken tegen hun medicatie. Volgens het noodzaak-bezorgdheidsmodel zijn er vier typen patiënten. Welke vier typen patiënten bestaan er volgens het noodzaak-bezorgdheidsmodel?

- De ontmoedigde patiëntDe onverschillige patiëntDe doemdenkende patiëntDe accepterende patiëntDe skeptische patiëntDe bezorgde patiëntDe onverschillige patiëntDe nalatige patiënt

_Hoofdstuk 4 bevat vanwege de beperkte inhoud geen oefenvragen._

**Oefenvragen hoofdstuk 5: Verschuivende opvattingen van ziekte en gezondheid**

**Oefenvraag 1**

Match de eeuw met de benadering die in die eeuw gangbaar was.

- 17e eeuw: (a) fysiologische benadering;18e eeuw: (b) anatomische benadering;19e eeuw: (c) microbiologische benadering;20e eeuw: (d) orgaanpathologische benadering.

**Oefenvraag 2**

In de afgelopen eeuwen zijn er ook ontwikkelingen geweest in de vormen van medische zorg. Plaats de onderste drie vormen van medische zorg in chronologische volgorde, waarbij op nummer 1 de oudste en op nummer 3 de nieuwste vorm staat. Kies steeds uit: (a) laboratory medicine; (b) hospital medicine; (c) bedside medicine.

**Oefenvraag 3**

Wat zijn de vier eisen van Koch waaraan een bacterie moet voldoen om als oorzaak van een ziekte beschouwd te worden?

**Oefenvraag 4**

Welke verschuiving was er niét als gevolg van het ontstaan van het biomedisch model?

- Van holisme naar lokalisme;Van groot naar klein: van lichaam naar orgaan naar cellen;Van kwalitatieve informatie naar kwantitatieve informatie die gebruikt wordt bij het vaststellen van een diagnose;Van monocausaliteit naar het totaalplaatje;

_Hoofdstuk 6 bevat vanwege de beperkte inhoud geen oefenvragen._

**Oefenvragen bij hoofdstuk 7’ Inleiding in de farmacotherapie’**

**Oefenvraag 1**

Zet de stappen van de WHO 6-step voor het voorschrijven van medicijnen op goede volgorde.

1) Controleren van geschiktheid van patiënt; 2) Therapeutisch doel vaststellen; 3) Probleem patiënt vaststellen; 4) Evaluatieplan en controle uitvoeren; 5) Standaardtherapie/ geneesmiddelen vaststellen; 6) Therapie/ farmacotherapie uitvoeren.

**Oefenvraag 2**

Waar staat de SMAK-methode voor?

- Standaardtherapie, medicatie, argumentatie, keuze;Samenvatting, mogelijkheden, argumentatie, keuze;Samenvatting, medicatie, allergieën, kwaliteit;Standaardtherapie, mogelijkheden, analgetica, kwaliteit.

**Oefenvraag 3**

Noem drie zaken die je bij de overweging van een medicijn moet meenemen (waarom zou je dit medicijn wel/niet voorschrijven?)

**Oefenvraag 4**

Wat is geen NSAID?

- Diclofenac;Ibuprofen;Naproxen;Tramadol.


## Antwoorden oefenvragen week 1

**Antwoorden oefenvragen hoofdstuk 2**

- Het goede antwoord is C. Gendersocialisatie verwijst naar het proces waarbij mensen leren wat het betekent om een man of vrouw te zijn in een bepaalde samenleving.Het goede antwoord is A: sekse; B: gender.**Sekse**(A): Verwijst naar de biologische verschillen tussen mannen en vrouwen, zoals anatomie, hormonen en chromosomen. Deze verschillen kunnen invloed hebben op gezondheid en ziekte.**Gender**(B): Betreft de sociaal-culturele constructen die samenhangen met het man of vrouw zijn, zoals rollen, gedragingen en normen die door de samenleving worden toegeschreven. Gender kan ook invloed hebben op gezondheid en welzijn doordat het iemands ervaringen en verwachtingen in de maatschappij vormgeeft.

**Antwoorden oefenvragen hoofdstuk 3**

- Het goede antwoord is dat de IPQ ziektecognities meet.Het goede antwoord is dat de vijf dimensies die door de IPQ gemeten worden, zijn: aard van de klachten, oorzaak, tijdspad (kort/chronisch), gevolgen (ernst), controle over de klachten.het goede antwoord is dat ziektepercepties (bv. hoe ernstig de klachten zijn) de psychische impact en emotionele reacties (zoals stress) beïnvloeden. Deze emotionele en psychologische reacties, gecombineerd met de ziektepercepties, bepalen op hun beurt het ziektegedrag van de patiënt, zoals medische hulp gaan zoeken of alternatieve geneeswijzen zoeken.Het goede antwoord is II, IV, V en VII. Zie onderstaande figuur.

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.wdihr8zfthta.png)

**Het noodzaak-bezorgdheidsmodel.**_Bron: college ziektebeleving en ziektegedrag, R. Ponds (2023-2024)._

**Antwoorden oefenvragen hoofdstuk 5**

- Het goede antwoord is 1-b; 2-d; 3-a; 4-c.

17e eeuw: anatomische benadering;

18e eeuw: orgaanpathologische benadering;

19e eeuw: fysiologische benadering;

20e eeuw: microbiologische benadering.

- Het goede antwoord is 1-c; 2-b; 3-a.

Bedside medicine → Hospital medicine → Laboratory medicine.

- Het goede antwoord is:

(1) de ziektekiem moet bij zieken aangetroffen worden en niet bij gezonden;

(2) de ziektekiem moet worden geïsoleerd en gekweekt;

(3) de gekweekte ziektekiem moet bij een proefdier de ziekte veroorzaken;

(4) de ziektekiem moet uit het proefdier geïsoleerd kunnen worden en dezelfde zijn als de ziektekiem in het lichaam van de zieke.

- Het juiste antwoord is D. Het biomedisch model is juist bekend om zijn focus op**monocausaliteit**, waarbij ziektes worden verklaard door een enkele oorzaak, vaak een biologische factor. Het model richt zich voornamelijk op biologische processen en ziet deze als de belangrijkste of enige oorzaak van ziekte. Dit staat in contrast met holistische benaderingen, die meerdere factoren (biologische, psychologische, sociale) in beschouwing nemen.

**Antwoorden oefenvragen hoofdstuk 7**

- Het goede antwoord is: 3-2-5-1-6-4.

Probleem patiënt vaststellen - Therapeutisch doel vaststellen - Standaardtherapie/ geneesmiddelen vaststellen - Controleren van geschiktheid van patiënt - Therapie/ farmacotherapie uitvoeren - Evaluatieplan en controle uitvoeren.

- Het goede antwoord is B. SMAK staat voor: Samenvatting - Mogelijkheden - Argumentatie en KeuzeEen goed antwoord is: allergieën, interacties en contra-indicaties. Op deze vraag zijn meerdere goede antwoorden mogelijk.Het goede antwoord is D. Tramadol is een opioïde pijnstiller. Diclofenac, ibuprofen en naproxen zijn daarentegen allemaal NSAID’s (niet-steroïde anti-inflammatoire geneesmiddelen).


## Week 2


## Hoofdstuk 8: Terugblik en verdieping week 1

_De informatie in dit hoofdstuk is gebaseerd op:_

_- Openingscollege 1 uit week 2._

**Inleiding**

Dit college wordt gegeven om de samenhang tussen de weken te bevorderen. In dit college iswe teruggeblikt op de eerste week en is er verder verdiept in de hierop aansluitende stof. Verder werd er een CAT-vraag behandeld. Deze is niet samengevat.

**Terugblik week 1**

Week 1 ging over de relatie tussen lichaam, geest en sociale context. Er is in de colleges en practica verder ingegaan op:

- De biomedische en biopsychosociale modellen;Diversiteit;Ziektebeleving en ziektegedrag;Verschuiving opvattingen van ziekte en gezondheid;Farmacologie van pijn.

**Verdieping week 1**

Aan de hand van het patiëntencollege werden de begrippen ziekteperceptie, gedragsverandering, en perceptie van medicatie herhaald en toegepast. Daarmee werd duidelijk dat een bepaalde ziekteperceptie, bijvoorbeeld controleverlies, en bepaalde perceptie van je medicatie, bijvoorbeeld ‘ik word er dik van’, van grote invloed zijn op je gedragsverandering. Daarnaast illustreerde de casus ook dat motivatie erg belangrijk is bij het behandelen van een ziekte, en dat er veel dingen invloed hebben op je motivatie.

**Modellen van gedragsveranderingen**

_Theory of planned behaviou_r

Hierbij is eerst een intentie nodig voor gedragsverandering. De attitude (overtuigingen over de uitkomst, evaluatie van de uitkomst), subjective norm (sociale steun omtrent behandeling/gedragsverandering, niet omtrent de ziekte) en perceived behavioural control (zelfvertrouwen, ‘denk je dat het je lukt om dit gedrag vol te houden’) hebben invloed op de intentie om gedrag te veranderen. Dit speelt ook een grote rol in ziekteperceptie.

_Noodzaak-bezorgdheidsmodel_

Hierbij gaat het om iemands**zorgen**(bezorgdheid over bijwerkingen) en**noodzaak**(of de patiënt zelf denkt dat het nodig is), wat belangrijke voorspellers voor medicatiegebruik.

Er zijn 4 verschillende houdingen waar het gedrag van patiënten onder verdeeld kan worden:****

**- Sceptisch**: Hoog bezorgd en weinig noodzaak, met twijfel over het nut van medicatie;**Ambivalent**: Hoog bezorgd maar veel noodzaak, waarbij voordelen en risico’s worden afgewogen;**Onverschillig**: Laag bezorgd en weinig noodzaak, met weinig betrokkenheid bij medicatiegebruik;**Accepterend**: Laag bezorgd en veel noodzaak, met vertrouwen in het belang van medicatie.

_Stages of change model_

Dit model omvat de stappen om verandering te ondernemen, namelijk precontemplation → contemplation → preparation → action → maintenance → stable lifestyle. Vanuit maintenance kan je ook naar relapse waarna je weer bij contemplation bent. Deze cyclus herhaalt zich totdat er daadwerkelijke veranderingen zijn die blijven.

**Ziek of niet?**

Er zijn verschillende manieren om deze vraag te beantwoorden, maar de 2 belangrijkste zijn de biostatistische gezondheidstheorie van Christopher Boorse en de holistische gezondheidstheorie van Lennart Nordenfelt. Om de vraag te beantwoorden moet je goed bedenken welke theorie je gebruikt en je antwoord vervolgens goed beargumenteren.

_Biostatische gezondheidstheorie_

Hierbij is iemand gezond wanneer sprake is van normaal functioneren vergeleken met het statistisch gemiddelde van de referentiegroep (geslacht, leeftijd, ras). Dit is dus meer gericht op overleving en voortplanting.

_Holistische gezondheidstheorie_

Hierbij is een persoon volledig gezond indien deze het vermogen heeft, onder normale omstandigheden, al diens vitale doelen te bereiken. Vitale doelen zijn iemands levensdoelen. Deze verschillen per persoon.

_Biomedisch- biopsychosociaal- en positieve gezondheidsmodel_

Het biomedisch model richt zich op de fysieke aspecten van ziekte en gezondheid en ziet ziekte als een biologisch probleem dat met medische interventie moet worden opgelost. Het biopsychosociaal model kijkt breder en combineert biologische, psychologische en sociale factoren om gezondheid en ziekte beter te begrijpen, waarbij ook emoties, gedrag en sociale omgeving een rol spelen. Het model van positieve gezondheid legt de nadruk op veerkracht, zelfregie en een betekenisvol leven, waarbij gezondheid wordt gezien als het vermogen om met fysieke, emotionele en sociale uitdagingen om te gaan, in plaats van alleen de afwezigheid van ziekte.

**Vooruitblik week 2**

In week 2 zal kennisgemaakt worden met de grondbeginselen van de psychiatrie.

- Introductie in de psychiatrie;Diagnose en classificatie;Herstel;Psychofysiologie van stress.


## Hoofdstuk 9: Fysiologie van stress

_De informatie in dit hoofdstuk is gebaseerd op:_

_- Openingscollege 2 uit week 2._

**Inleiding**

Stress bestaat uit twee componenten: de**stressor**en de**stressrespons**. De stressor is een gebeurtenis die vereist dat je in actie komt en/of jou potentieel in je voortbestaan zou kunnen bedreigen. Deze stressor kan intern of extern zijn. De stressresponse is een serie van neuronale en chemische reacties die bedoeld zijn om overleving mogelijk te maken. Deze zijn bijvoorbeeld cognitief, emotioneel, gedragsmatig of fysiek.

Stress wordt in hoge mate beïnvloed door: (a) de mate waarin we gebeurtenissen als stressvol beoordelen en (b) ons vermogen om er effectief mee om te gaan. Je kunt zeggen dat stress een soma-psyche fenomeen is, want het gaat om gedachten waarbij ook het centraal zenuwstelsel betrokken is.

**Centraal en perifeer zenuwstelsel**

Het zenuwstelsel kan worden onderverdeeld in:

**- Het centrale zenuwstelsel**(**CZS**): dit bestaat uit de hersenen en het ruggenmerg;**Het perifeer zenuwstelsel**(**PZS**): dit bestaat uit alle banen die naar de extremiteiten leiden van het lichaam. Hier valt zowel de sensorische als motorische informatie onder.

Ook kan het perifere zenuwstelsel onderverdeeld worden in:

- Afferente zenuwen gaan naar de hersenen toe. Ze bestaan uit somatisch sensorische, visceraal sensorische en speciale sensorische zenuwcellen,Efferente zenuwen gaan van de hersenen af, naar de rest van het lichaam. Ze bestaan uit somatische en autonome motorzenuwcellen. De autonome motor zenuwcellen kunnen onderverdeeld worden in het sympatische, parasympatische en enterische systeem.

_De hersenen_

Voor het begrijpen van stress heb je meer informatie nodig over de hersenen. De hersenen zijn opgebouwd uit drie niveaus: het**vegetatieve niveau**, het**limbisch niveau**en het**neocorticale niveau**.

_Het vegetatieve niveau_

Het**vegetatieve niveau**is het laagste niveau en bestaat uit de**hersenstam**en de**reticulaire formatie**. De hersenstam bestaat uit de**pons**,**medulla oblongata**en het**mesencephalon**(de middenhersenen) en is verantwoordelijk voor onvrijwillige gebeurtenissen, denk dan aan: hartslag, ademhaling, basale functies en vasomotorische activiteit, zoals bloedvatverwijding (**vasodilatatie**) en -vernauwing (**vasoconstrictie**). Als het gaat om stress en het uitwisselen van informatie is het**Reticulair Activatie Systeem**(**RAS**) van belang. Dit zit in de hersenstam en is het gebied dat zorgt voor de koppeling tussen de**thalamus**en het ruggenmerg. Vanuit de hersenstam gaat informatie naar de thalamus, een belangrijk schakelstation in de hersenen, en van daaruit gaat het naar corticale gebieden waar de bewuste waarneming plaatsvindt. Afhankelijk van het soort informatie gaat het naar de frontale cortex of de sensorische cortex. Vanuit de cortex kan er weer informatie naar beneden gaan om in actie te komen, bijvoorbeeld bij stress. Het RAS is in die zin een soort schakelstation tussen lichaam en geest.

_Het limbisch niveau_

Het tweede niveau is het**limbisch systeem**. Dit systeem speelt een hele belangrijke rol bij het verwerken van emoties. De gebieden die hierbij betrokken zijn, zijn de**thalamus**(hier komt de informatie aan en wordt onbelangrijke informatie weggefilterd), de**hypothalamus**en de**hypofyse**. Deze drie klieren werken samen om de homeostase te handhaven. Ook de**hippocampus**en de**amygdala**zijn van belang. In de hippocampus ligt langetermijn informatie opgeslagen. De amygdala geeft een gevoel/kleur aan gebeurtenissen en is verantwoordelijk voor het reguleren van emoties. De hypothalamus speelt een belangrijke rol bij de activering van stress.

_Het neocorticale niveau_

Het derde en hoogste niveau is het**neocorticale niveau**en is verantwoordelijk voor het verwerken van complexe informatie. Sensorische informatie wordt verwerkt als een bedreiging of als een niet-bedreiging. Op corticaal niveau zijn we in staat om prikkels te onderdrukken. Dit maakt dat we bewust zijn en dat we kunnen handelen. De neocortex is dus het gebied waar de bewuste waarneming plaatsvindt en waar we ons gedrag kunnen sturen

**De stress response**

Er vindt opwinding plaats bij stress op het niveau van de hypothalamus, waardoor twee belangrijke systemen worden geactiveerd: het**autonome zenuwstelsel**en het**endocriene systeem.**__

_Autonome zenuwstelsel_

Het**autonome zenuwstelsel**is betrokken bij het handhaven van de homeostase via regulatie van de hormoonbalans, lichaamstemperatuur, bloedvatverwijding en “fight-or-flight” responses. Het is een groot netwerk dat orgaansystemen verbindt met het centrale zenuwstelsel. Het reguleert allerlei viscerale functies en de vitale organen met betrekking tot circulatie, spijsvertering, ademhaling en temperatuurregulatie.

Het autonome zenuwstelsel wordt verder onderverdeeld in het**sympathische**en het**parasympathische deel.**De sympathische vezels verlaten het centraal zenuwstelsel op thoracaal en lumbaal niveau en daarom heet het ook wel het**thoracolumbale zenuwstelsel**. De parasympatische vezels verlaten het centraal zenuwstelsel op sacraal niveau en bij de hersenstam.Belangrijke neurotransmitters van het sympathische zenuwstelsel zijn acetylcholine, adrenaline en noradrenaline. Deze neurotransmitters zijn betrokken bij de “fight-or-flight” response.

Het parasympatische zenuwstelsel, aan de andere kant, wordt ook wel het**craniosacrale****deel**genoemd, omdat deze zenuwen het ruggenmerg op cervicaal en sacraal niveau verlaten. De belangrijkste neurotransmitter hiervan is acetylcholine en dat heeft te maken met “rest-or-digest”, dus eigenlijk alles wat met ontspanning te maken heeft.

Het parasympathische systeem stuurt signalen vanuit het centrale zenuwstelsel via een ganglion naar gladde spieren of hartspiercellen. Hierbij wordt acetylcholine afgegeven. Het systeem werkt bijvoorbeeld als remmer van de hartslag.

In het sympathische systeem wordt vanuit het centrale zenuwstelsel in een ganglion acetylcholine aangemaakt. Dit signaal wordt vervolgens doorgegeven via norepinefrine. Het kan ook via de adrenale medulla gaan, waarbij eveneens acetylcholine wordt afgegeven. De acetylcholinereceptor stimuleert de afgifte van epinefrine aan het bloed, dat uiteindelijk spieren en andere cellen bereikt.

_Endocriene systeem_

Het endocriene systeem is een netwerk van hormonale klieren door het lichaam dat hormonen vrijlaat die metabolische functies reguleren. Er is een aantal hormonen bij betrokken zoals corticoïden, vasopressine, thyroxine en oxytocine. Het kent een korte termijn en een lange termijn stressrespons.

Belangrijke organen bij stress zijn de**hypofyse**,**schildklier**en klieren van de**bijnierschors**. Het centrale zenuwstelsel en endocriene systeem werken samen via drie metabole paden:

De hypothalamus-hypofyse-bijnier-as (HPA) is het eerste pad. Wanneer iemand een bepaalde stressor meemaakt, zorgt dat voor een verhoogde CRH-afgifte door de hypothalamus, waardoor het CRH-gehalte in het bloedplasma toeneemt. Dat zorgt er weer voor dat er activatie optreedt van de hypofyse, waardoor de afgifte van ACTH daar toeneemt en daarmee ook in het plasma. Dit leidt tot de productie van cortisol in de bijnierschors. Cortisol komt via het bloed in allerlei orgaansystemen terecht. Het reguleert daar het metabolisme, de immuunrespons en de homeostase.

Door een verhoogde concentratie cortisol wordt het immuunsysteem onderdrukt en de bloeddruk verhoogd. Ook leidt een verhoogde concentratie van het cholesterol tot negatieve feedback en zorgt daarmee voor homeostase: de hormonen CRH en ACTH nemen af. De HPA is ook een soort “back-up response” die ervoor zorgt dat we in staat zijn te blijven reageren bij langdurige stress.

_Invloed cortisol_

- Metabool systeem:Stimulatie eiwitafbraak (katabolisme);Stimulatie aminozuur opname door de lever en omzetting naar glucose (gluconeogenese);Regulatie glucoseconcentratie in het plasma;Stimulatie triglyceride afbraak in vetweefsel en transport van glycerol en vetzuren naar het bloed;Vasculair systeem:Verhoogde gevoeligheid van het vasculaire systeem voor o.a. (nor)epinefrine m.b.t. vasoconstrictie;Immuunsysteem;Remming van ontstekingsreacties en specifieke immuunreacties;Diversen;Remming van niet-essentiële functies (b.v. groei en reproductie);Vermindering van beschadigende effecten van stress.

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.ouwcfq51w9tk.png)

**De hypothalamus-hypofyse-bijnier as**_Bron: Figuur 11.25 uit Vander’s human physiology door Widmaier, p. 344, 2018._

Het tweede pad is de**vasopressine-as**. Dit is hetzelfde als ADH. Hierbij speelt het posterieure deel van de hypofyse een rol. Onder invloed van vasopressine gaat de bloeddruk omhoog, doordat de nieren vocht onttrekken en de bloedvaten samenknijpen. Deze verhoging van de bloeddruk stelt je in staat om fysiek actief te kunnen zijn.

Het laatste pad is de**thyroxine-as**. Dit pad verloopt via de schildklier en heeft effecten op verschillende orgaansystemen: je hartslag versnelt, de bloeddruk verhoogt en er vindt activatie plaats van gastro-intestinale motiliteit, angst en alertheid.

_Hoe gaat de stressreactie in zijn werk?_

- Ten eerste doet een bedreiging zich voor;Vervolgens kijkt de hippocampus of het een nieuwe situatie is en slaat alarm als dit het geval is. De situatie kan ook lijken op iets dat je al weet, wat kan leiden tot activatie van de amygdala;Activatie van het limbisch systeem zorgt voor fysieke reacties, zoals hartkloppingen;Daarna wordt het Reticulair Activatie Systeem (RAS) geactiveerd;Ten slotte zorgt de hypothalamus (supervisor) dat het endocriene en autonome systeem wordt ingeschakeld:Het endocriene systeem bewerkstelligt verhoging van de bloeddruk. Via**cortisol**zorgt het ervoor dat er suiker beschikbaar komt om in actie te komen en het immuunsysteem (met name T-cellen) wordt onderdrukt.Autonome zenuwstelselHet sympathische zenuwstelsel staat aan, waardoor je toenemende beschikbaarheid hebt over energie. Je bloeddruk en ademhaling gaan omhoog.Het parasympathische zenuwstelsel gaat uit als je hebt gereageerd als je zou moeten. Dit verlaagt het energielevel.

Er zijn drie soorten effecten als het gaat om stress:

**- Onmiddellijke effecten**: activatie van het sympathisch zenuwstelsel, afgifte van adrenaline en noradrenaline. Dit duurt twee tot drie seconden en is dus een heel korte stress response. Denk bijvoorbeeld aan schrikken;**Langere effecten**(tussenvorm van onmiddellijke en langdurige effecten): activatie bijnieren, afgifte van adrenaline en noradrenaline. Dit duurt 20 tot 30 seconden en is om te reageren op de situatie;**Langdurige effecten**: langdurige afgifte van ACTH, vasopressine en thyroxine. Hierbij komen allerlei metabole processen op gang. Dit kan minuten, uren, dagen of weken duren.

Chronische stress (langdurige activatie van corticosteroïden) kan zorgen voor gastro-intestinale problemen, cardiovasculaire problemen, ademhalingsproblemen, huidproblemen en spierfuncties die verstoord kunnen raken.


## Hoofdstuk 10: Wat is psychopathologie?

_De informatie in dit hoofdstuk is gebaseerd op:_

_- Openingscollege 3 uit week 2._

**Inleiding in de psychopathologie**

Psychopathologie is het onderdeel van de psychologie die zich richt op de studie van mentale aandoeningen. Het beschrijft, analyseert en verklaart symptomen en richt zich op biologische, psychologische en sociale factoren die bijdragen aan de ontwikkeling van psychische en psychiatrische aandoeningen.****

**Psychiatrie**is het medisch specialisme dat zich bezighoudt met patiëntenzorg, wetenschappelijk onderzoek en onderwijs op het gebied van psychiatrische ziekten. Psychiatrische ziekten zijn ziekten met psychische klachten en symptomen die gepaard gaan met lijden en/of sociaal disfunctioneren.

In Nederland zijn er ongeveer 3500 psychiaters. Na de huisartsen zijn psychiaters de grootste groep specialisten. Mentale stoornissen komen het meest voor onder 20-jarigen.

Als psychiater moet je kunnen:

_- Verstehen_: dit is het begrijpen van vooral geesteswetenschappen en gaat om innerlijke ervaringen en subjectieve betekenis. Je wilt het “waarom” weten;_Erklären_: dit is het verklaren van vooral biologische en fysieke processen achter psychische stoornissen. Dit gaat om objectieve causale verbanden. Je wit het “hoe” weten.

**Psychische hoofdgroepen**

Sommige gevoelens (emoties) zijn zo sterk dat ze maar met moeite door onze rationele gedachten (cognities) te corrigeren zijn, en ze ons handelen (gedrag) kunnen beïnvloeden. Een voorbeeld hiervan is hoogtevrees: de angst voor hoogtes is amper te rationaliseren en kan je weerhouden om dingen te doen, zoals een toren beklimmen. Emoties, cognities en gedrag zijn de resultaten van de drie hoofdgroepen van het psychisch functioneren:

- Cognitieve functies (denken);Affectieve functies (voelen);Conatieve functies (willen en handelen).

Deze functies sturen de mens, en dus ook patiënten. Als mensen last hebben van psychische problemen kan je deze deels indelen in de functies. Dit is goed om te onthouden, omdat psychische behandelingen ook vaak gericht zijn op het corrigeren van een bepaalde functie.

**Dimensionaliteit**

Een klacht zoals depressiviteit kan verschillende vormen aannemen. Iedereen is weleens neerslachtig. Neerslachtigheid is een normaal verschijnsel. Depressiviteit kan ook een**symptoom**zijn bij een andere aandoening. Ook kan depressie een**syndroom**zijn, wanneer iemand ook last heeft van andere symptomen. Als laatst kan iemand ook depressie hebben als een**psychische stoornis**, dus als een ziekte op zichzelf.

De meeste verschijnselen komen dimensioneel voor (in meerdere of mindere mate). In de zorg wordt meestal een onderscheid gemaakt tussen ‘ziek’ en ‘niet ziek’, maar artsen moeten wel bewust zijn van de dimensionaliteit van ziekten. Er is namelijk een grijs gebied: tussen een gezond gewicht hebben en obesitas zit bijvoorbeeld nog te zwaar zijn, zonder dat je ziek bent. Dit is ook zo bij psychische stoornissen: aan de ene kant is er normale variatie, aan de andere kant zijn er stoornissen, maar daartussen zit een grijs gebied. De grenzen tussen deze drie gebieden worden gedefinieerd door afspraken, bijvoorbeeld uit het DSM-5 psychiatrisch classificatiesysteem. Door middel van psychiatrisch onderzoek kan er gekeken worden in welk gebied een patiënt zich bevindt.


## Hoofdstuk 11: Het psychiatrisch onderzoek en classificatie

_De informatie in dit hoofdstuk is gebaseerd op:_

_- Openingscollege 4 uit week 2._

**Het psychiatrisch onderzoek**

De anamnese en het onderzoek worden in de psychiatrie gelijktijdig uitgevoerd in de vorm van een interactief gesprek. In dit gesprek worden de antwoorden, de houding en de gedragingen van de patiënt nauwkeurig geobserveerd. Dit gebeurt vaak met open vragen waarbij de patiënt veel aan het woord is. Bovendien is het belangrijk om naar de houding en gedrag van de patiënt te kijken tijdens het gesprek. Na de anamnese kan men een beschrijving geven van de huidige klachten van de patiënt en de actuele en historische context waarin deze zich afspelen.

In de anamnese maakt de arts gebruik van**exploratie**(vragen),**observatie**(kijken) en**testen**(met behulp van testvragen, bijvoorbeeld: ‘Weet u welke dag het vandaag is?’). Dit zijn de drie delen van een onderzoek. Eerst wordt er geëxploreerd en geobserveerd, waarbij het gedrag en de houding van de patiënt beoordeeld wordt, daarna worden er nog een paar testvragen gesteld om bijvoorbeeld te kijken of de patiënt iets kan onthouden. Uit dit onderzoek leidt de**status mentalis**, beschrijving van de toestand van het geestelijk functioneren van de patiënt.

De status mentalis is te beoordelen aan de hand van:

- Eerste indrukken;Cognitieve functies (denken);Affectieve functies (voelen);Conatieve functies (willen en handelen);Persoonlijkheid (wie en hoe je bent).

De status mentalis beschrijft de bevindingen van het psychiatrisch onderzoek en dus de huidige psychische toestand van de patiënt. Hierna kan er aanvullend onderzoek worden gedaan. Onder aanvullend onderzoek valt bijvoorbeeld psychodiagnostisch testonderzoek en somatisch onderzoek. Na het eventueel aanvullend onderzoek kan er een**classificatie**plaatsvinden op basis van het klachtenpatroon van de patiënt. Hier wordt de DSM-5 voor gebruikt. Aan de hand daarvan kan er een**diagnose**worden gesteld, dit wordt beschreven als een verhaal; een klachtenpatroon in de context van de patiënt.

**Psychische anamnese**

De anamnese gaat over het uitvragen van de klacht van de patiënt en bestaat uit:

- Speciële psychiatrische anamnese:De hoofdklacht, de aard van de klachten, het beloop en de beïnvloedende factoren en eventuele oorzaken worden uitgevraagd;Algemene psychiatrische anamnese:Eventuele andere klachten die de patiënt heeft worden uitgevraagd;Psychiatrische voorgeschiedenis en familieanamnese:Er wordt gekeken of er bij de patiënt of familie van de patiënt eerder een psychiatrische aandoening is voorgekomen;Somatische anamnese:Er wordt gekeken naar lichamelijke aandoeningen, waarna eventueel lichamelijk onderzoek gedaan kan worden;Sociale anamnese:Hierbij worden de klachten van de patiënt in de context geplaatst;Biografische anamnese:Er wordt teruggekeken naar ontwikkeling of veranderingen van de persoon of in het leven van de persoon, bijvoorbeeld trauma’s uit iemands jeugd;Heteroanamnese;Er wordt een gesprek gevoerd met een naaste van de patiënt om een zo breed mogelijk beeld te kunnen vormen.

**Bepalen van de status mentalis**

De status mentalis is de beschrijving van de bevindingen van het psychiatrisch onderzoek. De status mentalis bepaal je door de eerste indrukken, de cognitieve functies, de affectieve functies en de conatieve functies te bepalen en te combineren.

_Eerste indrukken_

Soms is er aan de patiënt zijn uiterlijk al te zien dat er iets mis is. Ook de manier van contact en de houding van de patiënt kan verduidelijkend zijn voor de arts. Daarnaast is het ook van belang welke gevoelens en reacties de patiënt bij de onderzoeker oproept.__

_Cognitieve functies_

**Cognitieve functies**hebben onder andere te maken met aandacht en oriëntatie. Ook vallen**intellectuele functies**, zoals oordeelsvermogen, ziektebesef en taal, onder cognitieve functies. Een andere functie is de**voorstelling**: hetgeen wat je voorstelt, is ook dat wat je daadwerkelijk ziet. Denk hierbij aan dwangvoorstellingen en herbelevingen. Een veranderde**waarneming**is ook een verstoorde cognitieve functie, zoals een hallucinatie. Ook het**denken**is een cognitieve functie. Hierbij is er een onderscheid in de vorm van denken, zoals het tempo, de samenhang, en de inhoud.

Wanen en hallucinaties zijn meestal symptomen van een**psychose**en zijn beide vormen van cognitieve functies. Een**waan**is een stoornis van de inhoud van het denken, bijvoorbeeld achtervolgingswanen of schuldwanen. Een**hallucinatie**is een stoornis van de waarneming, bijvoorbeeld wanneer je dingen hoort of ziet die er niet zijn. Ook zelfwaarneming (bijvoorbeeld depersonalisatie) valt onder cognitieve functies.

Hierna volgen de verschillende type functies waarmee de status mentalis bepaald kan worden.__

_Cognitieve functies:_

- Bewustzijn;Aandacht;Concentratie;Oriëntatie;Geheugen;Voorstelling;Dwangvoorstellingen;Herbeleving;Waarneming:Illusoire vervalsing;Hallucinatie:Auditief;Visueel;Somatisch/haptisch (aanraking);Wanen:Paranoïde-/achtervolgingswaan;Grootheids-/religieuze waan;Nihilistische-/schuldwaan;Bizarre waan;Zelfwaarneming:Depersonalisatie;Denken:Vorm: tempo en samenhang (incoherent of verhoogd associatief: van het een naar het ander);Inhoud: wanen, preoccupaties, dwanggedachten, piekeren, twijfelzucht, besluiteloosheid;__Intelligentie;Perceptueel-motorische functies;Intellectuele functies:Oordeelsvermogen;Ziektebesef en inzicht;Abstracte vermogen;Executieve functies;Geschatte intelligentie;Taal;Sociaal-cognitieve functies.

_Affectieve functies_:

- Stemming:Euforie;Somberheid, anhedonie, suïcidaliteit;Dysforie, prikkelbaarheid;Angstig, paniek, fobisch;Affect:Vlak (weinig emoties);Labiel (snel wisselende emoties);Inadequaat (vreemde emoties).

_Conatieve functies_:

- Psychomotoriek:Bewegen;Spreken;Motivatie en gedrag:Overmatige activiteit, ontremming;Agressiviteit;Impulsiviteit;Initiatiefverlies;Dwanghandelingen.


## Hoofdstuk 12: Diagnostiek van psychiatrische aandoeningen

_De informatie in dit hoofdstuk is gebaseerd op:_

_- Slotcollege 1 uit week 2._

**Inleiding**

Psychiatrische ziekten zijn ziekten met psychische klachten en symptomen die gepaard gaan met lijden en/of sociaal disfunctioneren. Op het moment dat er geen sprake is van lijden of disfunctioneren, is er geen sprake van een stoornis.

**Verschil classificatie en diagnose in de psychiatrie**

Persoonsgerichte diagnostiek en stoornisgerichte classificatie vullen elkaar aan.

Een**classificatie**heeft te maken met de stoornis en is gericht op de klachten en symptomen. Elke psychiatrische stoornis bestaat uit**specifieke kernsymptomen**die kenmerkend zijn voor de stoornis. Zonder de aanwezigheid van deze kernsymptomen kan er geen sprake zijn van de stoornis, bijvoorbeeld de aanwezigheid van somberheid en/of anhedonie (geen plezier meer beleven) bij een depressie. Al deze criteria voor bepaalde stoornissen zijn vastgelegd in classificatiesystemen, zoals de**DSM-5**of**ICD-10**. Daarnaast zijn er ook**facultatieve symptomen**, of bijkomende klachten, om de stoornis compleet te maken. Bij een depressie zou dit bijvoorbeeld een gebrek aan eetlust kunnen zijn. De facultatieve klachten kunnen per persoon verschillend zijn, wat betekent dat er een grote variatie kan zijn binnen een groep patiënten met allemaal dezelfde classificatie. Om een stoornis vast te stellen, moet de focus dan ook liggen op de kernsymptomen.

De**psychiatrische diagnose**heeft betrekking op de klachten van een specifieke patiënt. Hierbij wordt het individuele verhaal van de patiënt beschreven: de aard, ernst en beloop van de klachten en symptomen, de betekenis van de klachten, aanleidingen en oorzaken, factoren die het beloop positief of negatief beïnvloeden en gevolgen voor het functioneren. Met de diagnose wordt een verband gelegd tussen het verhaal van de persoon en de klachten die die persoon heeft. De kennis over de achtergrond van de klachten is noodzakelijk om te begrijpen welke klachten er zijn en hoe deze te behandelen. De psychiatrische diagnose is dus in andere woorden persoonsgerichte diagnostiek, terwijl de classificatie gaat om de stoornisgerichte classificatie.

**Overzicht stoornissen die artsen in de praktijk vaak zien:**

**- Neurobiologische ontwikkelingsstoornissen:**ADHD, autisme;**Psychotische stoornissen:**kortdurende psychotische stoornis, psychiatrie;******Depressieve-stemmingsstoornissen:**bipolaire stoornis, depressieve stoornis;******Angststoornissen:**specifieke fobie, sociale fobie, paniekstoornis, agorafobie, gegeneraliseerde angststoornis, obsessief-compulsieve stoornis;******Trauma- en stressorgerelateerde stoornissen:**posttraumatische stressstoornis, aanpassingsstoornissen;******Somatische symptoomstoornissen:**somatische symptoomstoornis, hypochondrie (ziekteangststoornis);******Eetstoornissen:**anorexia nervosa, boulimia nervosa;******Slaap-waakstoornissen;****Middelengerelateerde- en verslavingsstoornissen:**stoornissen in of door het gebruik van een middel;******Neurocognitieve stoornissen:**delier, dementie;******Persoonlijkheidsstoornissen.**

Wanneer psychiatrische klachten en stoornissen gelijktijdig voorkomen, is er sprake van psychiatrische co-morbiditeit, bijvoorbeeld een depressieve stoornis samen met alcoholmisbruik.

**Van psychiatrisch onderzoek naar diagnose**

Er is nog een keer kort besproken uit welke onderdelen het psychiatrisch onderzoek staat en hoe er naar een diagnose toegewerkt wordt. De anamnese en onderzoek worden in de psychiatrische grotendeels tegelijkertijd gedaan in de vorm van een interactief gesprek.

Het doel van psychiatrische diagnostiek is het vaststellen van klachten en symptomen, en daarnaast het uitsluiten van somatische oorzaken. Ook is het beoordelen van de impact op het functioneren belangrijk en kan de prognose en behandelplanning opgesteld worden.

De**anamnese**is gericht op de huidige klachten en wat er eerder allemaal gebeurd is. Er zijn verschillende onderdelen binnen de anamnese:

- Speciële psychiatrische anamnese (hoofdklacht): aard van de klachten, beloop in de tijd, oorzakelijke en beïnvloedende factoren;Algemene psychiatrische anamnese (andere klachten);Psychiatrische voorgeschiedenis en familieanamnese;Somatische anamnese;Sociale anamnese;Biografische anamnese;Heteroanamnese.

In de**status mentalis**wordt een beschrijving van de bevindingen van het psychiatrisch onderzoek gegeven, de huidige psychische toestand staat centraal. Hierbij worden de volgende rubrieken bekeken:

- Eerste indrukken: bijvoorbeeld het contact met de patiënt;Cognitieve functies (denken): bewustzijn, aandacht en concentratie;Affectieve functies (voelen): stemming en affect;Conatieve functies (willen en handelen): psychomotoriek, motivatie en gedrag;Persoonlijkheid (wie/hoe je bent).

Hierna kan**aanvullend onderzoek**gedaan worden, zoals psychodiagnostisch testonderzoek, een MRI-scan, neuropsychologisch testonderzoek of somatisch onderzoek.

Vragenlijsten zijn geen diagnostische-instrumenten, maar ondersteunen het proces. Er is namelijk een verhoogd risico op overdiagnostiek (komt wel twee à drie keer zo vaak voor)

Ze helpen vooral om het verloop van de klachten in kaart te brengen.

Na het afnemen van de anamnese, status mentalis en aanvullend onderzoek kan de psychiatrische diagnose worden beschreven. Tot slot kan dan nog de bijpassende classificatie toegevoegd worden.


## Hoofdstuk 13: KR: Psychiatrie

_Slotcollege 2 uit week 2 was een patiëntcollege en wordt niet beschouwd als leerstof voor de CAT. Dit college is dan ook niet samengevat._


## Hoofdstuk 14: Herstel

_De informatie in dit hoofdstuk is gebaseerd op:_

_- Slotcollege 3 uit week 2._

**Wat is herstel?**Herstel kan op verschillende manieren worden gedefinieerd. Volgens Van Dale wordt herstel als volgt gedefinieerd: de terugkeer naar een vroegere (goede) toestand. Echter, herstel kan ook de zoektocht zijn naar een betekenisvol leven, ondanks de beperkingen van een ziekte. Je zou herstel ook kunnen definiëren als het herwinnen van de eigen regie over je leven en het in staat zijn om zelf keuzes te maken op basis van jouw belangen. Ten slotte is herstel een persoonlijk en uniek proces.

**Herstel voor mensen met een (ernstige) psychische aandoening**Een bipolaire stoornis en schizofrenie zijn voorbeelden van (ernstige) psychische aandoeningen. Tot aan het eind van de vorige eeuw was men over het algemeen van mening dat herstel van deze aandoeningen niet mogelijk was. Herstelverhalen keerde echter het roer om en lieten zien dat dit wel mogelijk was. Belangrijke uitgangspunten zijn hierbij dat de behandeling belangrijk is, maar niet altijd centraal staat. Verder is het voor de patiënt van belang dat er oprechte interesse is in zijn of haar verhaal, behoeften en wensen. Denk hierbij aan vragen als: wat zou jij graag willen, wat is je persoonlijke verhaal en wat vond je vroeger belangrijk? De cliënt als persoon staat dus centraal. Daarnaast ligt de focus op wat iemand wel kan en dus niet op wat iemand niet kan. Ten slotte speelt de ervaringsdeskundige een belangrijke rol in het herstelproces, evenals de samenwerking met familie en naasten.

**Niveaus van herstel**Er zijn vier niveaus van herstel:

- Herstel van gezondheid: verbetering van de psychische en lichamelijke gezondheid;Herstel van identiteit: herontdekken wie je bent, wat je wil en wat je belangrijk vindt;Herstel van dagelijks leven: dagelijkse levensaspecten en een gezond dagritme;Herstel van maatschappelijke rollen: vervullen van een rol in de maatschappij.

**Herstel is een dynamisch proces**Herstel is een uniek en dynamisch proces en kan grofweg in vier fasen worden verdeeld. Als iemand net met een psychische aandoening wordt gediagnosticeerd, kan iemand erg overweldigd worden. De volgende fasen zijn achtereenvolgens: worstelen met de aandoening, leven met de aandoening en leven voorbij de aandoening. Herstel is zoals gezegd een dynamisch proces en deze fasen volgen elkaar dan ook niet altijd lineair op, maar kunnen heen en weer schuiven. Het is handig om te weten in welke fase de patiënt zich bevindt, zodat de behandeling hierop kan worden afgestemd.

**Het ART model**Het ART model is een nieuw zorgmodel voor de langdurige ggz. ART staat voor: Active Recovery Triad, ofwel actief herstel in de triade. De triade wordt gezien als de samenwerking tussen de cliënt, zijn of haar naasten en de zorgmedewerkers. In dit model staan de eerder genoemde uitgangspunten centraal. Het model geeft handvatten hoe je deze punten praktisch kan maken in de langdurige ggz. Het is ontwikkeld op basis van: evidence based practices (dus dat wat de literatuur aangeeft), ervaringen en kennis van professionals en ervaringen van cliënten en naasten (ervaringsdeskundigheid).


## Oefenvragen week 2

**Oefenvragen bij hoofdstuk 8: Terugblik op week 1 en verdieping**

**Oefenvraag 1**

Wat zijn de vier groepen in het Noodzaak-Bezorgdheidsmodel?

**Oefenvraag 2**

Wat zijn de drie aspecten in het biopsychosociale model?

**Oefenvragen hoofdstuk 9: ‘Psychofysiologie van stress**

**Oefenvraag 1**

Kijkend naar de psychofysiologie van stress, is een stressreactie een serie van neuronale en chemische reacties met als bedoeling om fysiek te overleven. Als reactie op een bedreiging kunnen verschillende systemen worden geactiveerd, waaronder het reticulair activatiesysteem (RAS).

Wat is de belangrijkste functie van dit systeem?

- Verwerken van emotionele prikkelsControleren van hormoonbalansHandhaven homeostaseSchakelstation tussen lichaam en geest

**Oefenvraag 2**

Geef voor elk van onderstaande effecten aan welk hormoonsysteem (of systemen) deze in gang zet.

- Verhoogde bloeddrukSnellere polsOnderdrukking van het immuunsysteemToegenomen motiliteit van de darmen

**Oefenvraag 3**

Bij een bedreiging wordt in de hersenen nagegaan of de huidige situatie zich al eens eerder heeft voorgedaan. Welke structuur is hiervoor verantwoordelijk?

- AmygdalaThalamusSubstantia nigraTemporale cortexHippocampus

**Oefenvraag 4**

Tijdens een expeditie in Canada komen twee onderzoekers onverwacht oog in oog te staan met een zwarte beer. Welke stressreactie wordt als eerst in gang gezet?

- Activatie HPA-asActivatie thyroxine asActivatie vasopressine asActivatie sympathisch zenuwstelsel

**Oefenvragen hoofdstuk 10: Wat is psychopathologie?**

**Oefenvraag 1**

Bij welke psychische functie horen je emoties?

- Cognitieve functiesAffectieve functiesConatieve functies

**Oefenvraag 2**

Wat is het verschil tussen classificatie en diagnose?

**Oefenvraag 3**

Is er een duidelijke grens tussen normale variatie van klachten en daadwerkelijk de psychische ziekte hebben?

**Oefenvragen hoofdstuk 11: Het psychiatrisch onderzoek en classificatie**

**Oefenvraag 1**

Uit welke drie fases bestaat de anamnese?

**Oefenvraag 2**

Wat is het verschil tussen een waan en een hallucinatie?

**Oefenvraag 3**

Wat zijn de drie psychische functies?

**Oefenvragen hoofdstuk 12 ‘Diagnostiek van psychiatrische aandoeningen’**

**Oefenvraag 1**

Wat zijn de twee kernsymptomen van een depressie?

**Oefenvraag 2**

Wat houdt het begrip co-morbiditeit?

**Oefenvraag 3**

Uit welke onderdelen ontstaat het psychiatrisch onderzoek?

**Oefenvragen hoofdstuk 13 ‘Herstel’**

**Oefenvraag 1**

Er zijn vier vormen van herstel. Herstel van gezondheid is er één van. Wat zijn de andere drie?

**Oefenvraag 2**

Geef aan of de volgende stelling juist of onjuist is: Herstel voor een patiënt met een bipolaire stoornis, schizofrenie of een andere psychische aandoening is niet mogelijk.


## Antwoorden oefenvragen week 2

**Antwoorden oefenvragen hoofdstuk 8: Terugblik op week 1 en verdieping**

- Onverschillig; Ambivalent; Sceptisch; Accepterend. Zie onderstaand figuur.

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.hil6vqq4hm.png)

**Het noodzaak-bezorgheidmodel**_Bron: college ziektebeleving en ziektegedrag, R. Ponds (2023-2024)._

- Psychologisch, Biologisch en Sociaal

**Antwoorden oefenvragen hoofdstuk 9: Fysiologie van stress**

- Het goede antwoord is D.A: HPA-as, vasopressine as en de thyroxine as. B: thyroxine as. C: HPA-as. D: thyroxine as.Het goede antwoord is E.Het goede antwoord is D. Het sympathisch zenuwstelsel is de snelste (en dus eerste) stressreactie.

**Antwoorden oefenvragen hoofdstuk 10: Wat is psychopathologie?**

- Het goede antwoord is B.Een psychiatrische classificatie is een gestandaardiseerde beschrijving van een psychiatrische stoornis op basis van criteria. Een diagnose is een samenhangend beeld van de aandoening en bevat ook een beschrijving van de betekenis van symptomen en andere factoren en de gevolgen voor functioneren.Nee, er is geen duidelijke grens. Er is een groot grijs gebied wat wordt gedefinieerd op basis van afspraken.

**Antwoorden oefenvragen hoofdstuk 11: Het psychiatrisch onderzoek**

- De anamnese bestaat uit exploratie, observatie en testen.Een waan is een denkstoornis, je denkt dingen die niet kloppen. Een hallucinatie is een waarnemingsstoornis, je hoort en ziet dingen die er niet zijn.Cognitief, affentief en conatief.

**Antwoorden oefenvragen hoofdstuk 12 ‘Diagnostiek van psychiatrische aandoeningen’**

- Verlies van plezier en een somber gevoel.Co-morbiditeit houdt in dat iemand de symptomen van twee psychiatrische ziektes heeft. Je kan dus twee diagnoses stellen.Uit de anamnese, exploreren, observeren en testen.

**Antwoorden oefenvragen hoofdstuk 13 ‘Herstel’**

- Herstel van identiteit, herstel van dagelijks leven en herstel van maatschappelijke rollen.

De stelling is onjuist.


## Week 3


## Hoofdstuk 15: Terugblik week 2, verdieping en oefenen met de CAT

_De informatie in dit hoofdstuk is gebaseerd op:_

_- Openingscollege 1 uit week 3._

**Inleiding**

Dit college wordt gegeven om de samenhang van de weken te bevorderen. In dit college is teruggekeken op week 2 en er is gekeken naar ziektebegrip in de psychiatrie: het verschil tussen classificatie en diagnose, verschillende herstelbewegingen, de psychofysiologie van stress en werd er extra uitleg gegeven over etiologische factoren. Er werden ook CAT-vragen behandeld. Deze zijn niet samengevat.

**Ziektebegrip in de psychiatrie**

Gerben Meynen heeft specifiek voor psychiatrische aandoeningen 4 visies omgeschreven. Deze visies zijn belangrijk om te kennen:

**- Psychische stoornis als hersenafwijking;**Er wordt vanuit gegaan dat alle psychische aandoeningen of ziektes terug te herleiden zijn naar een biologisch substraat in de hersenen. Er wordt dus een directe link gemaakt tussen neurologie en psychiatrie. Echter zijn hersenafwijkingen niet altijd te detecteren, en wordt er ook geen link gelegd met lijden en sociale disfunctie;**Psychische stoornis als afwijking van de statistische norm;**In deze visie wordt de pathologie bepaald aan de hand van hoe vaak het voorkomt in de populatie. Nadeel is dat het afkappunt zelf bepaald moet worden, wanneer iets nou ziek genoemd mag worden. Ook zijn afwijkingen niet altijd stoornissen (denk dan aan IQ). Tevens is hier geen duidelijke link met lijden en sociaal disfunctioneren;**Psychische stoornis als klacht waarmee iemand naar de hulpverlener gaat;**Hier staat de aanwezigheid van de klacht centraal. Daar gaat immers het hele consult om. Het probleem is wel dat niet elke patiënt diens ziekte als klacht ervaart. Er is hier dus wel vaak een link met lijden, maar meestal niet met sociaal disfunctioneren. Belangrijk is dat het vanuit de patiënt zelf komt en niet vanuit zijn/haar omgeving;**Psychische stoornis als verlies van betekenis;**In deze visie wordt gekeken naar hoe iemand overkomt op anderen. Meestal is iemands gedrag herkenbaar voor zijn omgeving als betekenisvol. Echter is gedrag niet altijd te begrijpen. Dan vraag je je af of elke uiting van onbegrijpelijk gedrag gezien moet worden als een stoornis. Is onbegrijpelijkheid voldoende om de link te leggen met lijden en sociale dysfunctie?Dus het gaat erom dat het gedrag niet meer goed te begrijpen is voor anderen.

**Diagnose en classificatie:**

Diagnose en classificatie zijn beide manieren om medische of psychische problemen te begrijpen en te organiseren, maar ze verschillen in aanpak en doel.**Classificatie**is het indelen van symptomen in een categorie volgens vastgestelde criteria, zoals in de DSM-5 of ICD, en biedt een algemene beschrijving van een stoornis.**Diagnose**gaat verder en kijkt specifiek naar het individu, waarbij niet alleen symptomen worden beoordeeld, maar ook oorzaken, context en persoonlijke factoren om tot een gerichte behandeling te komen. Kortom, classificatie ordent symptomen in een systeem, terwijl een diagnose een diepgaand oordeel geeft over de unieke situatie van een patiënt.

**Verschillende herstelbewegingen**

Herstelbewegingen richten zich op verschillende aspecten van herstel bij mensen met langdurige aandoeningen en omvatten symptomatisch, persoonlijk, functioneel en maatschappelijk herstel.**Symptomatisch herstel**richt zich op het verminderen of beheersen van symptomen door medische behandeling of therapie, zodat klachten onder controle komen.**Persoonlijk herstel**draait om het vinden van een nieuw evenwicht en betekenis in het leven, waarbij persoonlijke groei, veerkracht en eigen regie centraal staat.**Functioneel herstel**is gericht op het verbeteren van dagelijkse vaardigheden en het functioneren in werk, studie of andere praktische gebieden, zodat iemand zelfstandig kan leven.**Maatschappelijk herstel**benadrukt sociale integratie en participatie, zoals het opbouwen van contacten, deelnemen aan activiteiten en het doorbreken van stigma’s. Deze benaderingen vullen elkaar aan en benadrukken dat herstel meer omvat dan alleen het bestrijden van symptomen, met aandacht voor alle aspecten van het leven.

**Psychofysiologische van stress**

De psychofysiologie van stress beschrijft hoe lichaam en geest reageren op stressvolle situaties, die ontstaan wanneer de eisen van een situatie groter lijken dan de mogelijkheden om ermee om te gaan. Dit activeert zowel psychologische als fysiologische reacties om het lichaam voor te bereiden op actie. Het autonoom zenuwstelsel wordt hierbij geactiveerd, wat leidt tot een verhoogde hartslag, snellere ademhaling, verhoogde bloeddruk en de afgifte van stresshormonen zoals adrenaline. Tegelijkertijd wordt het parasympathische zenuwstelsel onderdrukt, waardoor herstelprocessen tijdelijk afnemen. Het endocriene stelsel wordt ook geactiveerd, wat zorgt voor de afgifte van cortisol; dat helpt om energie vrij te maken. Het endocriene stelsel is belangrijk voor langdurige stress, door afgifte van hormonen in het bloed. Kortdurende stress kan nuttig zijn, doordat het alertheid en prestaties verhoogt, maar langdurige stress kan schadelijk zijn, met gevolgen zoals een verhoogde bloeddruk, verminderde immuniteit, slaapproblemen en een verhoogd risico op hart- en vaatziekten.__

**Etiologische factoren**

Tijdens dit herhalende college werd er ook nieuwe stof behandeld die belangrijk is voor de CAT, namelijk over de etiologische factoren van psychische veranderingen of aandoeningen. Bij het ontstaan en voortduren van klachten of aandoeningen worden drie soorten factoren onderscheiden: predisponerende, luxerende en onderhoudende factoren. Een**predisponerende factor**is een vooraf bestaande eigenschap of omstandigheid die iemand kwetsbaarder maakt voor het ontwikkelen van een probleem. Dit kan bijvoorbeeld erfelijke aanleg, een traumatische ervaring in het verleden, of een bepaalde persoonlijkheidsstructuur zijn. Een**luxerende factor**is een directe aanleiding of trigger die het probleem doet ontstaan of verergeren. Denk hierbij aan een stressvolle gebeurtenis zoals een scheiding, verlies van een baan, of een fysieke blessure. Een**onderhoudende factor**zorgt ervoor dat de klachten blijven bestaan of niet verbeteren. Dit kan bijvoorbeeld een gebrek aan sociale steun, ongezonde gewoontes of negatieve gedachten over de situatie zijn.


## Hoofdstuk 16: Belangrijke punten in een zorgstelsel

_De informatie in dit hoofdstuk is gebaseerd op:_

_- Openingscollege 1 uit week 3._

**Ethische uitgangspunten van het zorgstelsel**__

- Solidariteit, de kosten van de zorg wordt gedragen door alle burgers;Rechtvaardigheid, alle middelen worden eerlijk verdeeld;Toegankelijkheid, financieel en geografisch moet het voor iedereen bereikbaar zijn.

Solidariteit in de zorg betekent dat de kosten van de zorg wordt betaald door alle burgers. De reden hiervoor is dat het vaak een kwestie van kans is of iemand zorg nodig heeft of niet. De solidariteit wordt gewaarborgd door de verplichte (basis)verzekering die elke burger moet afsluiten, de acceptatieplicht van de zorgverzekeringen en het verbod op risicoselectie.

Rechtvaardigheid in de zorg betekent dat alle middelen eerlijk worden verdeeld. Het uitgangspunt is hierbij dat er sprake is van schaarste. Rechtvaardigheid wordt nagestreefd door te kijken naar de winst van kwaliteit van leven per patiënt. De kwaliteit van leven kan op twee manieren worden uitgedrukt: de**quality adjusted life years**(**QALYs**) en de**capability approach**. QALY is het product van gewonnen levensjaar met kwaliteit van leven (extra levensduur patiënt x levenskwaliteit), uitgedrukt als gezondheidswinst. De QALY’s geven een indicatie voor hoeveel geld er aan een therapie uitgegeven mag worden.

De capability approach is ontwikkeld door Amartya Sen en Martha Nussbaum. Capability is het vermogen zich te ontplooien op gebieden die essentieel zijn voor het menselijk leven en de menselijke waardigheid. Dit is dus een veel breder en meer holistisch begrip van kwaliteit van leven.

Rechtvaardigheid en schaarste is het afgelopen jaar veel ter sprake geweest vanwege de mogelijke schaarste in de zorg tijdens de COVID-19 pandemie.

Toegankelijkheid in de zorg betekent dat iedereen de zorg kan krijgen die hij nodig heeft. Hierbij wordt een onderscheid gemaakt tussen geografische toegankelijkheid, bijvoorbeeld dat iedereen een ziekenhuis in de buurt heeft, en financiële toegankelijkheid, dat iedereen de financiële middelen heeft om zorg te krijgen. De uitgangspunten van het zorgstelsel worden bewaakt door een aantal wetten, namelijk de Zorgverzekeringswet, de Wet langdurige zorg, en de Wet maatschappelijke ondersteuning.

_Zorgverzekeringswet_

De Zorgverzekeringswet (Zvw) is een Nederlandse wet die ervoor zorgt dat iedereen in Nederland verplicht verzekerd is voor basiszorg. Deze wet regelt de vergoeding van zorgkosten voor bijvoorbeeld huisartsen, ziekenhuizen en medische specialisten via een basisverzekering.

_De Wet langdurige zorg_

De Wet langdurige zorg (Wlz) is een Nederlandse wet die ervoor zorgt dat mensen met een chronische zorgbehoefte of een verblijfsindicatie voor een verpleeghuis, verzorgingshuis of een kleinschalig wonen een vergoeding krijgen voor hun zorgkosten. Deze wet regelt de financiering en de verantwoordelijkheid van de zorg voor deze groep mensen.

_De Wet maatschappelijke ondersteuning_

De Wet maatschappelijke ondersteuning (Wmo) is een Nederlandse wet die ervoor zorgt dat gemeenten verantwoordelijk zijn voor de organisatie van maatschappelijke ondersteuning voor mensen met een zorgbehoefte. Deze wet regelt onder andere de vergoeding van zorgkosten

voor bijvoorbeeld hulp bij het huishouden, vervoer en dagbesteding.

_Verschillende soorten zorglijnen_

De gezondheidszorg kent verschillende niveaus.**Nullijnzorg**omvat zorg zonder professionals, zoals zelfzorg of mantelzorg, vooral ter preventie.**Eerstelijnszorg**is laagdrempelige, direct toegankelijke zorg van huisartsen, fysiotherapeuten en andere professionals.**Tweedelijnszorg**biedt specialistische hulp in ziekenhuizen na verwijzing, bijvoorbeeld door een cardioloog of orthopeed.**Derdelijnszorg**is hoog gespecialiseerde zorg in academische ziekenhuizen of centra voor complexe aandoeningen en behandelingen. Deze opbouw zorgt voor efficiënte en passende zorg op maat.


## Hoofdstuk 17: Overspannenheid en burn\-out

_De informatie in dit hoofdstuk is gebaseerd op:_

_- Openingscollege 1 uit week 3._

**Kernwaarden huisartsenzorg**

Voor de behandeling van patiënten met overspannenheidsklachten zijn een aantal waarden van de huisartsenzorg belangrijk:

- Generalistisch: de hele patiënt behandelen (holistische benadering);Patiëntgericht;Continuïteit: meerdere consults om een patiënt te behandelen;Samenwerking: tussen de verschillende behandelend artsen.

Onthoud dat een patiënt met overspannenheid niet altijd door heeft wat de oorzaak is. Daarnaast is het mogelijk dat er sprake is van een onderliggende stoornis. Houd hier extra rekening mee als het gaat om een jongere patiënt.

**Surmenage (overspanning) en burn-out**

Er is een geleidelijke schaal van ‘spanningsklachten’, via ‘overspanning’ (met disfunctioneren) naar burn-out.****Bij overspanning is er verstoorde balans tussen draagkracht en draaglast. Men is niet meer in staat adequaat met stressoren om te gaan: een falende coping. Kenmerkend voor burn-out is een lange voorgeschiedenis met spanningsklachten, emotionele uitputting en sociaal disfunctioneren.

_Overspanning/surmenage definitie DSM_

- Minstens drie klachten: moe, slecht slapen, geprikkeld, labiel, piekeren, gejaagd, concentratieproblemen, vergeetachtigheid, niet tegen drukte/herrie kunnen;Gevoel van controleverlies/machteloosheid;Belangrijke beperkingen in beroepsmatig en/of sociaal functioneren;De symptomen zijn niet verklaarbaar vanuit een andere psychiatrische aandoening (er is dus bijvoorbeeld geen depressie, of angst- en paniekstoornis).

_Burn-out definitie DSM_

- Er is sprake van overspanning;De klachten bestaan langer dan 6 maanden;Moeheid en uitputting staan sterk op de voorgrond.

Dus, een burn-out kan men zien als een verergerde vorm van overspannenheid.

_Risicofactoren en -groepen_

Risicofactoren op het krijgen van overspannenheid of een burn-out zijn:

- Een voorgeschiedenis met een reeks van stressoren;Kwetsbaarheid: al eerder overspannenheid gehad;Moeite met complexe en veeleisende maatschappij;Beperkt steunsysteem;Veel ziekteverzuim in afgelopen jaar;Passieve of vermijdende copingstijl.

Risicogroepen zijn

- Mensen met een chronische of levensbedreigende somatische aandoening;Mensen boven de 50 jaar;Mensen met een lage sociaal-economische status;Migranten;Thuiswerkers;Alleenstaanden.

Tevens komt zowel overspannenheid als burn-out 2 keer zoveel voor bij vrouwen als mannen.

**Beleid**

_Samen werken aan herstel_

In de**wet Verbetering Poortwachter**is vastgelegd dat de werkgever en werknemer samen verantwoordelijk zijn voor re-integratie. De bedrijfsarts kan hierin adviseren.****Bij zes weken verzuim stelt de bedrijfsarts een probleemanalyse en verzuimadvies op. Uiterlijk twee weken hierna stellen werkgever en werknemer samen een plan van aanpak op. Hierin staat wat beiden gaan doen zodat de werknemer weer kan gaan werken.

_Beleid_

De focus van de behandeling ligt op het herstellen van de balans tussen draagkracht en -last. Noodzakelijk is dat de patiënt gestimuleerd wordt tot een actieve probleemoplossende houding. Hierbij is belangrijk:

- Zelfredzaamheid van de patiënt;Aanmoediging om acties te ondernemen om de stress te verminderen;Een periode van rust adviseren aan telkens verzuimende patiënten;Adviseer blijvende participatie aan niet-verzuimende patiënten;Voorlichting over het (be)houden van een dagstructuur;Motiverende gespreksvoering bij patiënten die moeilijk te motiveren zijn om gedrag te veranderen.

Gespreksonderwerpen met een patiënt kunnen zijn:

- Klachten (hoe ze zijn ontstaan, hoe blijven ze in stand, wat heeft u reeds aan oplossingen geprobeerd etc.);Hulpvraag (wat wilt u bereiken met het traject);Persoonlijkheid (competenties en valkuilen, uw interesses, hobby’s, schoolverleden, opvoeding, gewoontes etc.);Sociale domein (gezinssituatie, carrière/arbeidsverleden, vrienden/familie);Coping-stijlen (welke “stijlen” regelmatig worden gehanteerd met betrekking tot het oplossen van problemen of tegenslagen).

_Gestructureerde aanpak_

De aanpak van overspanning of een burn-out is op te delen in drie fases:

**- Crisisfase**(duur: 1-3 weken). In deze fase werken de patiënt en zijn omgeving aan acceptatie, begrip en inzicht, rust en ontspanning en dagstructuur;**Probleem- en oplossingsfase**(duur: 6-8 weken). In deze fase gaat de patiënt zich oriënteren op problemen én op de oplossingen van de overspannenheid of burn-out. Dit gaat vaak m.b.v. het in kaart brengen door bijvoorbeeld registratie- en schrijfopdrachten;**Toepassingsfase**(duur: 3-6 weken). In deze laatste fase oriënteert de patiënt op toepassingen en begint weer aan het oppakken van alle rollen en taken.

**Stagnatie**

In het geval dat er geen verbetering is, moet gekeken worden of alle stressoren wel behandeld zijn en/of er nieuwe dingen zijn gaan spelen. Ook moet nogmaals uitgesloten worden of er toch geen somatische oorzaak of psychische stoornis aan de hand is. Vervolgens kan er met de bedrijfsarts overlegd worden over werkgerelateerde factoren, en kan er eventueel aanvullende interventie gestart worden.

**Arts-patiënt relatie**

In het geval van surmenage of burn-out zijn een aantal dingen belangrijk in de arts-patiëntrelatie. Zo moet de arts goed geïnformeerd en betrokken zijn, en continuïteit bieden. Non-cognitieve vaardigheden zoals empathie zijn ook belangrijk. Als laatste moet een arts inzicht bieden aan de patiënt, maar niet proberen het probleem op te lossen. Zo beroep je je op de zelfredzaamheid van de patiënt.


## Hoofdstuk 18: Psychische klachten in de eerste lijn

_De informatie in dit hoofdstuk is gebaseerd op:_

_- Openingscollege 3 uit week 3._

**Onderscheid klachten en stoornis**Het is belangrijk om goed onderscheid te kunnen maken tussen psychische klachten en een psychische stoornis. In het geval van psychische klachten is de reactie invoelbaar, een buitenstaander kan zich goed voorstellen waarom iemand zich op een bepaalde manier voelt. Bij een psychische stoornis is de reactie ‘abnormaal’. Er is vaak geen relatie tussen de uitlokkende factor en de reactie, die ongewoon heftig is. Daarnaast is er bij een stoornis sprake van aanhoudend subjectief lijden en/of sociaal disfunctioneren. In de praktijk hebben de meeste patiënten die de huisarts ziet psychische klachten, maar geen psychische stoornis.

**Epidemiologie psychische klachten**

17% van de patiënten die de huisarts bezoekt, komt primair met een psychisch of sociaal probleem. Dit percentage is zeer waarschijnlijk een onderschatting, omdat psychische klachten vaak nog taboe zijn. Redenen hiervoor zijn dat mensen zich schamen voor psychische klachten, zichzelf de schuld geven van de klachten of bang zijn om in een hokje geplaatst te worden. Daarnaast hebben patiënten zelf vaak niet door dat ze psychische klachten hebben, bijvoorbeeld door**somatisatie**(het hebben van lichamelijke klachten zonder aanwijsbare oorzaak). Hierbij uiten psychische problemen zich als lichamelijke klachten, bijvoorbeeld hoofdpijn door stress. Het is dan niet meteen te achterhalen of de hoofdpijn veroorzaakt is door de stress. Tot slot is er een grote groep mensen die simpelweg niet naar de dokter gaat met psychische klachten.

Uit het Nemesis-2 onderzoek blijkt dat tweeënveertig procent van de bevolking ooit een psychiatrische stoornis zal krijgen. Het is dan ook heel belangrijk dat de huisarts goed in staat is psychische klachten te herkennen en hiernaar te handelen.

**Taken huisarts**

De huisarts heeft drie taken met betrekking tot psychische klachten in de eerste lijn:

- Herkennen;Erkennen;Inschatten of het een psychische klacht of stoornis is;Urgentie inschatten

**Herkennen van psychische klachten**

Er zijn verschillende manieren waarop een huisarts psychische klachten kan herkennen. Het is allereerst belangrijk om vanaf het begin al goed naar de patiënt te kijken. Maakt de patiënt bijvoorbeeld oogcontact, of oogt hij onverzorgd? Daarnaast is het belangrijk dat er bij een vermoeden van psychische klachten concrete vragen worden gesteld: bent u wel eens ‘down’, of denkt u er wel eens aan een einde aan uw leven te maken? Ook in de voorgeschiedenis kunnen aanwijzingen voorkomen, bijvoorbeeld alcoholmisbruik. In de anamnese in het geval van psychische klachten kan gebruik gemaakt worden van het**SCEGS model**:

**- S**omatisch: De klachten;**C**ognitief: Eigen ideeën en gedachten over de klachten;**E**motioneel: Gevoelens in relatie tot de klachten;**G**edragsmatig: Acties in verband met de klachten;**S**ociaal: Welke invloed is er op het dagelijks leven?

Aanvullend onderzoek kan worden gedaan door middel van vragenlijsten. Een voorbeeld hiervan is de**4DKL**.****Dit is een vragenlijst die de symptomen van spanning, depressieve klachten, angstklachten en somatisatie uitvraagt. Dit is een handig instrument voor het vaststellen van scores op de verschillende gebieden, wat kan worden gebruikt om de patiënt inzicht te geven maar ook voor het volgen van het verloop van de klachten.

Bij psychische klachten in de eerste lijn is het van belang het**tweesporenbeleid**in gedachten te houden, door zowel de somatische als de psychologische component uit te vragen. Het doel van het tweesporenbeleid is te voorkomen dat er een tunnelvisie ontstaat — waarbij de arts maar aan één diagnose denkt en alleen informatie accepteert die deze diagnose ondersteunt — en dat de patiënt zich serieus genomen voelt.

**Suïcidaliteit**

Het is altijd belangrijk om te vragen naar suïcidale gedachten, zeker om goed te kunnen inschatten hoe urgent de situatie is. Dit werkt tevens ook beschermend, de patiënt voelt zich gehoord en kan er nu over praten. Om dit goed te kunnen vragen moet er een veilige omgeving zijn, waar je alleen met de patiënt bent. Vraag naast de factoren die het leven ondraaglijk maken ook vooral naar de factoren die de persoon beschermt, zoals bijvoorbeeld kinderen.

Goed om te weten is dat suïcidaliteit “besmettelijk” is. Op het moment dat hier uitgebreid over geschreven in kranten of over gepraat wordt, kan dit een trigger zijn voor mensen die hier al mee worstelen.

**Somber voelen**

Het is soms moeilijk om onderscheid te maken tussen depressieve klachten en een depressieve stoornis. Echter is dit wel belangrijk. Let vooral op de hoeveelheid symptomen die je oppikt, hierdoor kan je de ernst beter inschatten. Iemand die zich somber voelt, is te herkennen aan dingen zoals:

- Frequente spreekuur bezoeken;Somberheid (kernsymptoom);Aanhoudende moeheid;Slaapproblemen;Verlies van interesse of plezier / anhedonie (kernsymptoom);Soms vlakke indruk.

Hier moet je vooral opletten na een bevalling in verband met postpartum depressie. Andere subvormen van depressie die vaker voorkomen zijn winterdepressie of een bipolaire stoornis.

**Angstig voelen en angststoornissen**

Zich angstig voelen heeft een breed scala aan symptomen, zoals lichamelijke klachten zonder lichamelijke oorzaak, aanhoudende aspecifieke klachten zoals gespannenheid en depressieve klachten. Hierdoor is het lastig te herkennen. Risicogroepen zijn mensen met een belaste voorgeschiedenis, lage SES/opleiding, alleenstaanden, werkzoekenden, een andere psychische aandoening of een verstandelijke beperking.

Naast angstig voelen kan er ook sprake zijn van een stoornis. Hiervoor moet de patiënt voldoen aan de DSM-5 criteria. Voorbeelden van angststoornissen zijn de paniekstoornis, gegeneraliseerde angststoornis en fobieën.

**Behandelopties**

Door de huisarts of POH-GGZ kunnen gesprekken gevoerd worden om te kijken of er verbetering te merken valt. Ook kunnen ze medicatie toedienen zoals SSRI’s of benzodiazepine. Als dit niet werkt of onvoldoende werkt, wordt de patiënt doorverwezen naar de basis GGZ of een specialistische GGZ.


## Hoofdstuk 19: KR: De huisartsenpraktijk \(tweesporenbeleid\)

_De informatie in dit hoofdstuk is gebaseerd op:_

_- Openingscollege 4 uit week 3._

_Dit college was een patiëntcollege en bevat daarom grotendeels geen leerstof voor de CAT._

**Tweesporenbeleid**

Deze patiënt is een goed voorbeeld van het belang van het tweesporenbeleid. Hij kwam voornamelijk met psychosociale klachten, maar er bleek ook somatische klachten te zijn. Dit valt te verklaren door de verbintenis van lichaam en geest. Emoties gaan vaak gepaard met fysieke gewaarwording, en andersom ook. Zo kan je fysieke sensaties hebben als je verdrietig bent, en kan verdriet ook fysieke pijn veroorzaken.

Het is bij het tweesporenbeleid belangrijk om lichamelijke klachten serieus te nemen en zo nodig te onderzoeken. Ook moet een behandelaar duidelijk de link tussen somatische en psychosociale klachten uitleggen aan de patiënt.

De afwezigheid van een somatisch probleem kan nooit helemaal uitgesloten worden, maar het is vaak voor de patiënt voordelig om op een gegeven moment de keuze te maken om te focussen op de psychosociale aspecten. Deze beslissing dient samen met de patiënt gemaakt te worden. Wanneer de klachten veranderen, moet er telkens opnieuw overwogen worden of verdere somatische diagnostiek nodig is.

**Culturele achtergrond**

De culturele achtergrond van een patiënt kan belangrijk zijn in de wijze waarop de klachten van iemand worden geuit. Zo kan er een taboe heersen, onwetendheid zijn of schaamte over psychische klachten. Ook kan een patiënt denken dat men alleen naar de dokter mag gaan met lichamelijke klachten. Hierdoor is het mogelijk dat psychosociale klachten van een patiënt puur somatisch worden geuit. Voor een adequate behandeling is het noodzakelijk om dit te herkennen.


## Hoofdstuk 20: Stress\-kwetsbaarheidmodel en coping

_De informatie in dit hoofdstuk is gebaseerd op:_

_- Slotcollege 1 uit week 3._

**Inleiding**Psychische stress kan zich op twee manieren uiten:

**- Indirecte impact**: via gedrag (veel vet eten) en interactie met de omgeving;**Directe impact**: psycho-fysiologisch.

We hebben wel degelijk stress nodig voor een goede hoeveelheid concentratie. Een beetje stress activeert je om beter te presteren. Op het optimale niveau heb je een zodanige hoeveelheid stress dat je optimaal presteert. Bij hogere stressniveaus dan het optimum is er sprake van**distress**en is er een negatieve impact op je prestaties.

Er zijn verschillende stressoren die stress kunnen veroorzaken:

- Acute gebeurtenissen, zoals een aanrijding;Chronische stressoren, een ziekte;Traumatisch, denk bijvoorbeeld aan een verkachting;Dagelijks moeilijkheden, zoals files;Rol belasting, de balans tussen onder andere privé en werk.

Stress, ziekte en ziektegedrag kunnen elkaar beïnvloeden. Zo kan stress een trigger zijn voor meer stress of de prognose verslechteren. Andersom kan stress een gevolg van een ziekte zijn, wat weer impact heeft op de ziektebeleving en ziektegedrag.

**Coping****Coping**/aanpassing zijn cognitieve en gedragsmatige strategieën die ingezet worden om evenwicht te herstellen of onder controle te krijgen. Deze strategieën zijn afhankelijk van de ernst van de ziekte en de persoonlijke capaciteit. Coping wordt beïnvloed door het volgende:

**- Primary appraisal**: inschatting van de mate van bedreiging;**Secondary appraisal**: inschatting over de mate van controle die je hebt over de dreiging. Je kan op dit punt beoordelen hoe je kunt omgaan met de situatie.

Er zijn verschillende manieren van coping:

**- Probleemgeoriënteerd**: direct aanpakken van het probleem;**Emotie-georiënteerd**: emoties reguleren, afleiding, steun zoeken, relativeren;**Proactieve coping**: voorbereiden op komende problemen en preventie van problemen.

**Resilience****Stress-kwetsbaarheid**is de mate van stress die nodig is om iemand uit evenwicht te brengen en heeft te maken met kwetsbaarheidsfactoren, zoals je persoonlijkheid, trauma’s en mate van steun.

**Resilience**is het vermogen om terug te veren na bijvoorbeeld een confrontatie met bedreigende ziekte, een verlieservaring of een andere heftige gebeurtenis.

Qua veerkracht (_resilience_) zijn er vier typen patiënten:

**- Resilient patients**: de patiënt is een beetje gestrest na een stressvolle gebeurtenis, daarna wordt het beter;**Recovered patients**: de patiënt is erg gestrest na een stressvolle gebeurtenis, maar herstelt daarna;**Patients with delayed onset**: de patiënt is na een stressvolle gebeurtenis gestrest, maar wordt door de jaren heen nog meer gestrest;**Chronic patients**: de patiënt is en blijft gestrest na een stressvolle gebeurtenis.

_Resilience_kan door een aantal factoren worden beïnvloed, waardoor een patiënt zowel vatbaarder als beter beschermd kan worden tegen hoge stressniveaus. Deze factoren staan in de onderstaande tabel.


|**Kwetsbaarheidsfactoren (draaglast)** |**Beschermende factoren (draagkracht)** |
|Lage eigenwaarde |Zelfvertrouwen |
|Pessimisme |Optimisme |
|Neuroticisme |Emotionele expressie |
|Gebrek aan sociale steun |Sociale steun |
|Ruzie met je partner |Het kunnen herdefiniëren van doelen |

**Draagkracht en -last**_Bron: Slim Academy (2023-2024)._

**Persoonlijkheid**Persoonlijkheidstrekken zijn stabiele kenmerken van een persoon die zich uiten in de gedachten, gevoelens, gedrag en interactie met de omgeving.

**OCEAN**is een ezelsbruggetje voor de vijf belangrijke persoonlijkheidstrekken:

- Openness: in hoeverre je open staat voor nieuwe ideeën;Conscientiousness: nauwgezetheid;Extraversion: hoe extravert je bent;Agreeableness: hoe aanpasselijk je bent;Neuroticism: hoe emotioneel instabiel/neurotisch je bent.

Deze trekken worden verkregen door:

- Genen;Opvoeding;Sociale leerproces;Omgeving.

**Wat is distress?**

Stress kan zowel positief als negatief zijn.**Positieve stress (eustress**) is nodig voor het dagelijks functioneren en is dus niet schadelijk voor een individu.**Negatieve stress**(**distress**) is ongewild en moet dan ook aangepakt worden wanneer dit chronisch wordt.

**Distress**is het zich niet goed voelen in relatie tot een stressor, denk bijvoorbeeld aan angst, nervositeit en somberheid. In dit college wordt de stressor ‘ziekte’ behandeld. Stress is niet pathologisch, maar eerder een normale reactie op een abnormale situatie.

_Ziekte-specifieke distress_

Wanneer een ziekte de stressor voor de distress is, dan wordt dat**ziektespecifieke distress**genoemd. Hier valt onder andere een aanpassingsstoornis onder, omdat men niet weet hoe hij zich moet aanpassen aan de ziekte. Hulp moet dan ook worden verleend.

_Adaptatieproces_

Stress curves weerspiegelen emotionele distress ten opzichte van de tijd en daarmee het beloop van de ervaren stress. Het beloop verschilt natuurlijk per persoon: de één krijgt als gevolg van een acute stressor gelijk erg veel emotionele distress, terwijl de reactie bij de ander later oploopt en dus niet vergelijkbaar is.__

_Symptomen en bronnen_

Er zijn een aantal symptomen die kenmerkend zijn voor stress:

- Gespannen zijn;Demoralisatie;Boosheid;Somberheid;Nerveus zijn;Angstig zijn;Slaapproblemen hebben;Moeite met concentratie.

Deze symptomen zijn een gevolg van stressoren. Een voorbeeld van stressoren, specifiek voor de ziekte diabetes, zijn:

- Je machteloos voelen, geen controle ervaren over de ziekte;Negatieve sociale percepties (stigmatiserend).Vrienden/ familie;Soms beschermend, maar kan ook over beschermend zijn, hierdoor kan men zich benauwd voelend;De behandelend arts, team;Hypoglykemie;Zelfmanagement;Voeding.

**Onvoldoende herkenning van distress**

Ondanks alle symptomen blijft distress toch lastig te herkennen: 30-50% van de gevallen wordt niet opgepikt. Dit heeft verschillende redenen. Denk bijvoorbeeld aan de tijdsdruk tijdens een consult. Ook kan het zijn dat de patiënt het niet wil bespreken (omdat hij/zij lage verwachtingen heeft). Verder schiet de aandacht van professionals wat betreft de mentale kant van de ziekte vaak tekort. Ten slotte worden mentale klachten/symptomen genormaliseerd door middel van een biologische verklaring, waardoor het psychische gedeelte van een ziekte snel over het hoofd wordt gezien.

**Screening**

Doordat distress zoveel over het hoofd wordt gezien, is screening van groot belang. Hierbij staan vaak twee vragen centraal:

- Ervaart u problemen in het omgaan met de ziekte?Heeft u behoefte aan hulp, ondersteuning?

Door deze vragen consequent te blijven stellen aan de patiënt, zal distress vaker worden opgepikt.

**Indicaties voor verwijzing medisch psycholoog**

Er zijn verschillende indicaties om een patiënt door te verwijzen naar een medisch psycholoog:

- Als er aanhoudende aanpassingsproblemen zijn;Er stemmings- en angstklachten spelen;Als problemen interfereren met de medische behandeling;Zo kan het zijn dat, doordat iemand emotionele distress ervaart, het niet lukt om de behandeling goed uit te voeren. Dit is vooral belangrijk bij bijvoorbeeld diabetes en astma, omdat de behandeling hier zeer sterk leunt op zelfzorg.Als er behoefte is van de patiënt;Belangrijk om hierbij te vermelden is, is dat er niet sprake hoeft te zijn van een ernstige situatie: die probeer je immers te voorkomen.Als verwijzing naar GGZ (nog) niet nodig is.

**Behandeling**

De behandeling kan individueel, met systeemgesprekken, met groepsbijeenkomsten of online gebeuren. Online behandelen heeft meerdere voordelen, waarvan er twee centraal staan: ten eerste is er geen fysieke aanwezigheid van een psycholoog nodig en is het dus makkelijk en sneller te doen; ten tweede zijn er hiermee grotere groepen te bereiken. Verder is online begeleiding aangetoond even effectief als face-to-face met een psycholoog.

**Chronische ziekte**

Ongeveer een derde van de mensen met een chronische ziekte ervaart aanpassingsproblemen, waarvan een deel aanhoudend is. Het leven met een chronische ziekte is belastend en men heeft daarom dan ook een verhoogd risico op emotionele distress. Het leven met een chronische ziekte is zo belastend, omdat er sprake is van een groot zelfmanagement. Er is wel contact met professioneel deskundigen, maar men moet het uiteindelijk zelf doen en er zelf mee leven.

Er moet op 3 niveaus van zelfmanagement waarin werk verricht worden:

- Medisch;Symptoommanagement;Controles/onderzoek;Medicatie, zelf-tests;Emotioneel;Zelfbeeld;Regulatie stress;Angst;Depressie;Boosheid;Sociaal/ relationeel;Rol functioneren;Familie;Vrienden;Werk;Seksualiteit.


## Hoofdstuk 21: Planetary Health

_De informatie in dit hoofdstuk is gebaseerd op:_

_- Slotcollege 2 uit week 3._

**Verschillende gezondheidsniveaus**Public health, global health, one health en planetary health zijn vier benaderingen binnen de gezondheidszorg, elk met een specifieke focus.**Public health**richt zich op het bevorderen van de gezondheid van populaties binnen een bepaald land of regio, met aandacht voor preventie, beleidsmaatregelen en gezondheidseducatie.**Global health**gaat verder dan nationale grenzen en richt zich op het aanpakken van gezondheidsuitdagingen die wereldwijd voorkomen, zoals infectieziekten en gezondheidsongelijkheid.

**One health**benadrukt de samenhang tussen mens, dier en milieu, met de gedachte dat de gezondheid van deze drie onlosmakelijk met elkaar verbonden is, bijvoorbeeld bij zoönosen als COVID-19.**Planetary Health**richt zich op de bredere impact van klimaatverandering en milieuproblemen op de gezondheid van mens en ecosystemen, waarbij duurzaamheid en de gezondheid van onze planeet centraal staan. Deze benaderingen tonen de verschillende niveaus waarop gezondheid kan worden bekeken en bevorderd.

**Planetary Boundaries**Sinds 20.000 jaar heeft de aarde pas een stabiele temperatuur, dat is de reden dat de mensheid een samenleving heeft kunnen bouwen. Echter kan deze stabiele periode ontdaan worden door zogenaamde ‘’tipping points’’, die nu steeds sneller genaderd worden. Dit heeft allemaal te maken met de_9 planetary boundaries_. Dit zijn de grenzen waarbinnen de veilige speelruimte van de mensheid mogelijk is en langzamerhand in gevaar komt, op basis van:

- Klimaatverandering;Biodiversiteitsverlies;Veranderd landgebruik (kappen van bossen);Waterverbruik;Verstoring van biochemische cycli;Oceaanverzuring;Aerosolen in de atmosfeer / luchtvervuiling;Depletie van de ozonlaag;Chemische vervuiling /_novel entities_(plastic, medicijnresten, nucleaire vervuiling).

**Klimaatverandering en gezondheid**

Deze klimaatverandering en andere factoren hebben grote gevolgen voor de gezondheid van mensen, zo ook mensen in Nederland. Er zal onder andere een toename zijn van warmte en CO2 in de lucht, wat zal leiden tot meer sterftes door bijvoorbeeld hart- en vaatziekten, respiratoire aandoeningen en huidkanker. Een stijgende zeespiegel zal ook voor meer angst, stress en depressie zorgen. Er zal ook drinkwater- en voedselonzekerheid ontstaan en nog veel meer. De verandering van de aarde en klimaatverandering heeft dus wel degelijk een groot effect op onze gezondheid.

**Mitigatie en adaptatie**

Klimaatmitigatie en klimaatadaptatie zijn twee strategieën om klimaatverandering aan te pakken. Mitigatie richt zich op het verminderen van broeikasgasuitstoot om de opwarming van de aarde te beperken, zoals door hernieuwbare energie en ontbossing tegen te gaan. Adaptatie draait om het aanpassen aan de gevolgen van klimaatverandering, zoals dijken bouwen tegen stijgende zeespiegels of landbouwmethoden aanpassen aan extreme weersomstandigheden. Beide zijn essentieel voor een effectieve aanpak.


## Hoofdstuk 22: Afronding AP1

_De informatie in dit hoofdstuk is gebaseerd op:_

_- Slotcollege 3 uit week 3._

_Er werd kort gesproken over gendersocialisatie en genderbias. Ook werd er kort gesproken over ziektepercepties. Verder werden er vragen gesteld via mentimeter._

**Gender en gezondheid**

**Gendersocialisatie**bepaalt hoe mensen leren wat als passend gedrag en rollen voor mannen en vrouwen wordt gezien, terwijl**genderbias**verwijst naar vooroordelen en ongelijke behandeling op basis van gender, bijvoorbeeld in de gezondheidszorg. Daarnaast spelen**ziektepercepties**een rol, omdat persoonlijke opvattingen en verwachtingen over een ziekte bepalen hoe iemand dit ervaart en ermee omgaat. Deze worden onderverdeeld in identiteit, oorzaak, tijdsduur, gevolgen en controle van de klachten.


## Oefenvragen week 3

**Oefenvragen hoofdstuk 18 ‘Psychische klachten in de eerste lijn’**

**Oefenvraag 1**

Welke stelling(en) zijn juist?

- Een psychische klacht is invoelbaar, een stoornis niet.Iemand met een stoornis moet naar een arts, iemand met psychische klachten niet.Stelling 1 is juist;Stelling 2 is juist;Beide stellingen zijn juist;Beide stellingen zijn onjuist.

**Oefenvraag 2**

Waar kan de afkorting SCEGS (somatisch, cognitief, emotioneel, gedragsmatig, sociaal) voor gebruikt worden?

**Oefenvraag 3**

Een 22-jarige studente met blanco voorgeschiedenis komt op het spreekuur bij de huisarts vanwege hinderlijke hoofdpijn. Na een uitgebreide anamnese en lichamelijk onderzoek concludeert de huisarts dat er sprake is van spanningsafhankelijke hoofdpijn. De studente geeft aan dat ze het inderdaad erg druk heeft en zich veel zorgen maakt over haar studie. Ze wil namelijk al haar vakken in één keer halen en daarnaast werkt ze veel om haar studieschuld te beperken. Dat ging haar tot nu toe met hard werken goed af, maar al dat online studeren vanuit huis valt haar behoorlijk tegen. Ze weet niet zo zeker of ze dit vak zal halen. Daarnaast voelt ze zich eenzaam en kan ze soms maar moeilijk motivatie opbrengen om achter haar bureau te gaan zitten om te studeren. Ze slaapt er slecht van.

Wat is nu het juiste beleid?

- De huisarts geeft het advies om rustiger aan te doen en bij hoofdpijn een paracetamol te nemen.De huisarts verwijst de patiënte door naar de neurologie. Bij dit soort complexe vormen van hoofdpijn is het belangrijk om zo vroeg mogelijk een specialist te betrekken.De huisarts verwijst de patiënte door naar de gespecialiseerde GGZ. Er is hier sprake van ernstig lijden en disfunctioneren met een groot risico op ernstige psychische stoornissen.De huisarts verwijst de patiënte door naar de generalistische basis GGZ. De patiënte heeft een depressieve stoornis, maar deze veroorzaakt een matige lijdensdruk en is niet complex genoeg voor de gespecialiseerde GGZ.De huisarts verwijst de patiënte door naar de POH-GGZ. Er is hier geen sprake van een psychische stoornis, maar er zijn wel psychische klachten. De POH-GGZ kan hier met de studente aan werken om te voorkomen dat er een eventuele psychische stoornis ontstaat. Het is niet voldoende om de studente naar huis te sturen met een doosje paracetamol.

**Oefenvraag 4**

Benoem twee verschillen tussen de diagnose burn-out en overspanning.

**Oefenvraag 5**

Casus stewardess

Een 35-jarige vrouw werkt al vijftien jaar als stewardess. Sinds twee jaar heeft zij de functie als hoofdstewardess gekregen. Destijds vond ze dat fantastisch. Hier heeft ze al die jaren hard voor gewerkt. Ze had nooit gedacht dat hiervoor gekozen zou worden, omdat ze een aantal jaar geleden een periode minder goed functioneerde. Het was toen een lastige tijd voor haar, want ze kreeg zelf de diagnose SLE (auto-immuunziekte) en daarnaast was haar vader erg ziek en als enig kind kwam de zorg voor hem volledig op haar schouders te liggen. Ze heeft na een lange periode afscheid van haar vader moeten nemen. Daar heeft ze het ontzettend moeilijk mee gehad, want ze heeft veel met hem meegemaakt. Zo zijn ze in 2002 samen uit India naar Nederland gekomen om een betere toekomst op te bouwen. Haar moeder is sinds haar geboorte uit beeld. Ze heeft verder geen familie in Nederland en woont alleen. Ze denkt liever niet aan haar vader, want dat maakt haar erg verdrietig. Ze stort zich volledig op haar werk als afleiding. Ondanks dat ze veel plezier haalt uit haar nieuwe functie bij de luchtvaartmaatschappij, merkt ze dat ze erg moe is, slechter functioneert en minder goed in haar vel zit.

Welke risicofactoren en - groepen zijn terug te vinden in bovenstaande casus?

**Oefenvraag 6**

Casus Piet-Hein

Piet-Hein, 25 jaar, is ondernemer en net begonnen met zijn eigen start-up. Hij is bezig met het regelen van sponsorgeld. Hij merkt een groot verschil met betrekking tot zijn energie en stemming als hij bezig is met zijn bedrijf en als hij thuis is. Op zijn werk is hij gefocust, energiek maar ook fanatiek. Thuis voelt hij zich extreem moe, is geïrriteerd naar zijn vriendin en voelt zich dan leeg. Zijn vriendin heeft hem naar de huisarts gestuurd omdat zij zich zorgen maakt over zijn gezondheid. Ze vindt hem moe, geprikkeld en anders dan een paar weken geleden. Ze begrijpen elkaar niet goed meer. Hij vertelt dat hij sinds een paar weken klachten heeft. Hij heeft het idee dat zijn vriendin niet goed begrijpt welke verantwoordelijkheid hij nu heeft. Ze is drukker met uitgaan en studeren. De huisarts ziet een vermoeid ogende man, die vergeleken met een half jaar geleden (toen hij op het spreekuur kwam voor het laten weghalen van een wratje) fors is afgevallen, en die op een gegeven moment ook boos wordt als hij vertelt dat zijn vriendin hem niet begrijpt, of liever gezegd, geen begrip heeft voor de moeilijke klussen die hij moet klaren.

De huisarts wil onderscheid maken tussen overspannenheid en een depressie.

Welke vier stoornissen onderscheidt de 4DKL en welke vier symptomen uit de casus kan je hieraan koppelen?****

**Oefenvragen hoofdstuk 20 ‘Stress-kwetsbaarheid, coping en resilience’**

**Oefenvraag 1**

Wat wordt bedoeld met 'stress kwetsbaarheid'?

**Oefenvraag 2**

Wat is het verschil tussen primary appraisal en secondary appraisal?

**Oefenvraag 3**

Wat is géén indicatie om een patiënt door te verwijzen naar een medisch psycholoog?

- De patiënt wenst hetDe omgeving van de patiënt wenst hetEr zijn angstklachtenDe patiënt blijft gespannenVerwijzing naar de GGZ gaat nog te ver


## Antwoorden oefenvragen week 3

**Antwoorden oefenvragen hoofdstuk 18**

- Het antwoord is A.****Het goede antwoord is: Het SCEGS-model kan gebruikt worden bij de anamnese van de****inhoudelijke dimensies van de klachten én de beleving met betrekking tot de klachten.Het goede antwoord is E.1) tijd -> bij een burn-out moet een patiënt langer dan 6 maanden klachten

ervaren en 2) klachten van moeheid en uitputting staan op de voorgrond bij burn-out.

- De risicofactoren en -groepen zijn: voorgeschiedenis met een reeks van stressoren (eigen ziekte, vader ziek, vader overleden), beperkt steunsysteem (geen familie meer in Nederland), vermijdende copingstijl (hard werken om niet te denken aan het verlies van haar vader), het hebben van een chronische somatische aandoening (SLE), alleenstaand en migrant.Stoornissen distress, depressie, angst, somatisatie.Moeheid: kan passen bij angst (gegeneraliseerde angststoornis), distress (burn-out, overspanning), depressie, somatisatie;Irritatie: distress;Slecht slapen: depressie, distress (burn-out/overspanning);Leeg voelen: depressie;Misselijk: angst, somatisatie;Piekeren: distress (overspanning-burn out).

**Antwoorden oefenvragen hoofdstuk 20**

- Stresskwetsbaarheid verwijst naar het fenomeen dat mensen meer of minder gevoelig zijn voor stress; bij verhoogde stresskwetsbaarheid zal de persoon bij minder ingrijpende gebeurtenissen relatief snel een sterke stressreactie vertonen.Primary appraisal is de inschatting van bedreiging. Secondary appraisal is de mate van controle over deze bedreiging.

Het goede antwoord is B. De patiënt moet het zelf wensen, de wens van de omgeving is niet relevant voor de indicatiestelling.


## Nawoord

Hèhè, het is je gelukt! Je hebt jouw samenvatting uitgelezen.

Wil je meer vertrouwen tanken voor het tentamen? Geen paniek! Wij kunnen je verder helpen in de vorm van handige abonnementen. Met een abonnement ontvang jij de samenvattingen altijd met korting en als eerste in huis! Nieuwsgierig geworden naar een abonnement van onze samenvattingen? Bekijk dan onze website!****

**Werken bij**

Heb jij het idee dat je deze samenvatting ten minste net zo goed zou kunnen schrijven of zou kunnen verbeteren?Dan is de rol van Studieheld zeker iets voor jou. Je kunt werken vanuit huis, krijgt een riante vergoeding en je hebt een studiegerelateerde bijbaan die goed op je cv staat. Heb je interesse? Stuur dan jouw motivatie en cv naar[<ins>klantenservice@slimacademy.nl</ins>](mailto:klantenservice@slimacademy.nl).

**Kom in contact met Slim Academy**

Wil je op de hoogte blijven van de ontwikkelingen bij Slim Academy? Kom in contact via:

www.slimacademy.nl

@SlimAcademy.nl

klantenservice@slimacademy.nl

We wensen je veel succes met studeren en het halen van jouw tentamens!

Team Slim Academy

![Image](/uploads/summary_images/1fr9DwWAvsnQ4Et0DQ9pPmgK2mS8XtdimISVsG4B0V70/kix.qvfl78l6y021.png)
