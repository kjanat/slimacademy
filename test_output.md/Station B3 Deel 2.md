# Station B3 Deel 2

Bij de STAT van jaar 3 komen de volgende competenties aan bod: klinisch redeneren, communicatie, DEPZ en farmacotherapie. Met de samenvattingen van Slim Academy heb je alle benodigde informatie, die verspreid over de afgelopen 3 jaar is behandeld, overzichtelijk op een rijtje.

## Table of Contents

- [Voorwoord](#voorwoord)
- [Inhoudsopgave](#inhoudsopgave)
- [Digitale updates in de app](#digitale-updates-in-de-app)
- [Informatie over het vak](#informatie-over-het-vak)
- [DEPZ](#depz)
    - [Hoofdstuk 1: DEPZ: Vrijheidsbeperking in de zorg (B3)](#hoofdstuk-1-depz-vrijheidsbeperking-in-de-zorg-b3)
    - [Hoofdstuk 2: DEPZ: PR: Suboptimale gebeurtenissen (B3)](#hoofdstuk-2-depz-pr-suboptimale-gebeurtenissen-b3)
    - [Hoofdstuk 3: DEPZ: PR: Arts en voortplantingstechnologie (B2)](#hoofdstuk-3-depz-pr-arts-en-voortplantingstechnologie-b2)
    - [Hoofdstuk 4: DEPZ: PR: Zorgethiek ketenzorg (B2)](#hoofdstuk-4-depz-pr-zorgethiek-ketenzorg-b2)
    - [Hoofdstuk 5: DEPZ: PR: Importziekten en interculturaliteit (B2)](#hoofdstuk-5-depz-pr-importziekten-en-interculturaliteit-b2)
- [Farmacotherapie](#farmacotherapie)
    - [Hoofdstuk 6: Kernbegrippen farmacotherapie](#hoofdstuk-6-kernbegrippen-farmacotherapie)
    - [Hoofdstuk 7: Farmacotherapie ‘Ulcus en anemie’](#hoofdstuk-7-farmacotherapie-‘ulcus-en-anemie’)
    - [Hoofdstuk 8: PR: Anemie en maagklachten](#hoofdstuk-8-pr-anemie-en-maagklachten)
    - [Hoofdstuk 9: Farmacotherapie ‘Cardiovasculair Risicomanagement’](#hoofdstuk-9-farmacotherapie-‘cardiovasculair-risicomanagement’)
    - [Hoofdstuk 10: PR: Antihypertensiva](#hoofdstuk-10-pr-antihypertensiva)
    - [Hoofdstuk 11: Farmacotherapie ‘Migraine’](#hoofdstuk-11-farmacotherapie-‘migraine’)
    - [Hoofdstuk 12: PR: Migraine](#hoofdstuk-12-pr-migraine)
    - [Hoofdstuk 13: Farmacotherapie ‘Depressie’](#hoofdstuk-13-farmacotherapie-‘depressie’)
    - [Hoofdstuk 14: PR: Depressie en psychose](#hoofdstuk-14-pr-depressie-en-psychose)
    - [Hoofdstuk 15: Farmacotherapie ‘Nierschade’](#hoofdstuk-15-farmacotherapie-‘nierschade’)
    - [Hoofdstuk 16: PR: Medicatie en nierfunctie](#hoofdstuk-16-pr-medicatie-en-nierfunctie)
    - [Hoofdstuk 17: Farmacotherapie ‘Polyfarmacie en antistolling’](#hoofdstuk-17-farmacotherapie-‘polyfarmacie-en-antistolling’)
    - [Hoofdstuk 18: Farmacotherapie: Practicum polyfarmacie en antistolling](#hoofdstuk-18-farmacotherapie-practicum-polyfarmacie-en-antistolling)
    - [Hoofdstuk 19: Farmacotherapie: CVRM, AP, DM](#hoofdstuk-19-farmacotherapie-cvrm,-ap,-dm)
    - [Hoofdstuk 20: Bayesiaans Klinisch redeneren](#hoofdstuk-20-bayesiaans-klinisch-redeneren)
- [Nawoord](#nawoord)


## Voorwoord

Beste student,

Voor je ligt het tweede deel van de samenvatting van STAT B3 deel 2 voor de studieGeneeskunde.Slim Academy heeft de belangrijkste studiestof voor je samengevat. Zo kun jij zo prettig mogelijk studeren. We wensen je alvast succes met studeren en natuurlijk met het behalen van jouw studiepunten!

**Kwaliteit**

Omdat wij de kwaliteit van onze samenvattingen zo hoog mogelijk willen houden zijn we benieuwd naar jouw feedback. We sturen je hierom twee weken na ontvangst van de samenvatting een mailtje met het verzoek om de samenvatting te beoordelen. Je zou ons heel erg helpen als je deze invult. Mocht je op een ander moment al opmerkingen, tips of verbeterpunten hebben, mail ons dan op [__klantenservice@slimacademy.nl__](mailto:klantenservice@slimacademy.nl) ,dan gaan wij hier direct mee aan de slag!

**Werken bij**

Slim Academy is altijd op zoek naar gemotiveerde studenten! Lijkt het je leuk om bij ons aan de slag te gaan met het samenvatten en nakijken van samenvattingen? Dan is de rol van Studieheld zeker iets voor jou. Je kunt werken vanuit huis, krijgt een riante vergoeding en je hebt een studiegerelateerde bijbaan die goed op je cv staat. Heb je interesse? Stuur dan jouw motivatie en cv naar [__klantenservice@slimacademy.nl__](mailto:klantenservice@slimacademy.nl) .

**Nadruk verboden**

Samen studeren werkt natuurlijk goed. Wijs jouw vrienden dan ook vooral op de samenvattingen van Slim Academy. Nadruk en het delen van de samenvatting met derden is uiteraard verboden. Als je wilt dat wij in staat blijven de verslagen aan jullie aan te bieden, geef dit verslag dan niet aan derden en laat jouw studiegenoten zelf een exemplaar aanschaffen

**Kom in contact met Slim Academy**

Wil je op de hoogte blijven van de ontwikkelingen bij Slim Academy? Kom in contact via:

www.slimacademy.nl

@SlimAcademy.nl

klantenservice@slimacademy.nl

We wensen je veel succes met studeren en het halen van jouw tentamens!

Team Slim Academy

*P.S. De samenvatting is geschreven naar eigen inzicht van de auteur. Het is en blijft een samenvatting, die als aanvulling op de verplichte lesstof gezien moet worden en geen vervanging is van de verplichte lesstof.* ****


## 


## Inhoudsopgave


## Digitale updates in de app

Slim Academy vat de verplichte stof zo compleet en actueel mogelijk samen. Daarom bieden wij sinds dit studiejaar iedere week digitale updates met de meest recente stof aan. Zo kun je al zo vroeg mogelijk beginnen met het leren van de nieuwste stof van dit jaar. Chill!

**Ik heb de samenvatting van vorig jaar op papier besteld, hoe werkt dat?**

Je ontvangt alle stof van vorig jaar voor aanvang van het blok op papier. Omdat er natuurlijk ieder jaar dingen veranderen en we ieder jaar onze samenvattingen verbeteren, bieden we je de updates digitaal aan. In onze app kun je iedere week de samenvatting van het huidige collegejaar inzien. Zo kun je al meteen vanaf het begin van het blok van papier studeren, maar ben je toch up to date!

**Ik heb de samenvatting van het huidige collegejaar op papier besteld, hoe werkt dat?**

Omdat we zoveel mogelijk actuele stof op papier willen aanbieden, versturen we deze samenvatting zo’n 1,5 week voor het tentamen op papier. De colleges vanaf **19-06-2025**zijn op moment van printen nog niet geüpdatet in studiejaar 2024-2025. De updates van deze colleges zul je in de app kunnen inzien. Zo heb je altijd de meest recente versie van de stof bij de hand in de app en ontvang je het boekje ruim genoeg voor je tentamen ook nog op papier.

Als abonnee kun je natuurlijk ook gedurende het blok digitaal gebruikmaken van de samenvatting van vorig jaar én komt er iedere week een nieuwe update uit van de samenvatting van dit jaar. Zo heb je altijd toegang tot alle materialen die je nodig hebt voor een optimale voorbereiding!

**Publicatiedata digitale updates**

Onderstaande tabel zal digitaal op deze pagina worden ingevuld zodra de eerste update uitkomt.

**Digitale updates**


| Update | Geüpdatete colleges |
| --- | --- |
| n.v.t. | n.v.t. |

*Bron: Slim Academy (2024-2025)* ****

**Hoe kan ik de digitale updates bekijken?**

Je logt in in de Slim Academy App met je inloggegevens van *slimacademy.nl* . Als je op je laptop werkt, raden we de webversie van de app in Google Chrome aan ( *app.slimacademy.nl* ), en voor iPad of telefoon kun je de app downloaden in de app store. Daar zul je in de bibliotheek dit boekje zien. Dit boekje is altijd up to date: iedere week voegen we nieuwe stof toe.

Veel succes met het behalen van jouw studiepunten!


## Informatie over het vak

Beste student,

Voor je ligt de samenvatting van de STAT B3. Slim Academy heeft alle studiestof voor je samengevat. Zo kun jij, ondanks alle maatregelen omtrent COVID-19, zo prettig mogelijk studeren. We wensen je alvast succes met studeren en natuurlijk met het behalen van jouw 6 studiepunten voor dit vak!

**Het tentamen**

Je eindcijfer voor dit vak wordt alleen bepaald door de STAT die wordt afgenomen. Je eindcijfer wordt bepaald door de verschillende stations waarbij je voor elk onderdeel voldoende moet halen.

**Hoe kun je het beste studeren?**

Omdat je in deze week ook het tentamen Arts en Patiënt 5 hebt, is het belangrijk om zo effectief mogelijk te leren. Naast het lezen van de samenvatting is het ook belangrijk om veel te oefenen. Probeer dit te doen met vrienden en casussen die je uit de practica hebt gehaald op Canvas.

__**BELANGRIJK:**__  **Indeling van de samenvatting**

De samenvatting voor dit vak bestaan opnieuw uit drie delen. Dit komt doordat deze samenvatting gebaseerd is op veel practica die allemaal leerstof zijn voor de STAT.

__**Nog een laatste opmerking:**__ **** We proberen vanuit Slim Academy zo goed mogelijk aan te sluiten op de behoefte van onze klanten, vandaar dat we voortdurend bezig zijn met innoveren. Nu bijvoorbeeld ook door het direct uitgeven van onze samenvattingen aan het begin van het blok. Mochten jullie opmerkingen of suggesties hebben, dan horen wij dat graag.

**Contact opnemen kan via iemand van het team B3 geneeskunde of via:**

www.slimacademy.nl

@SlimAcademy.nl

klantenservice@slimacademy.nl

Succes met studeren!


## DEPZ


### Hoofdstuk 1: DEPZ: Vrijheidsbeperking in de zorg (B3)

*De informatie in dit hoofdstuk is gebaseerd op:*

- *Het practicum over vrijheidsbeperking en het college vrijheidsbeperkende maatregelen uit de cursus ‘Arts en Patiënt 5’.*
**Inleiding**

Het gebruik van dwangmaatregelen in de ouderengeneeskunde is al lange tijd onderwerp van discussie. Juridisch gezien mag iemand worden opgenomen wanneer die persoon een gevaar vormt voor zichzelf of voor anderen.

**Domotica** omvat onder andere een soort chip die de patiënt bij zich draagt, waardoor de persoon eenvoudig opgespoord kan worden. Er zitten echter nadelen aan: zo kan de patiënt de armband afdoen of kan de batterij leeg raken.

*Afhankelijkheid van de zorg*

Ouderen, mensen met een beperking en personen met psychiatrische stoornissen zijn vaak afhankelijk van zorg. Deze groepen kunnen te maken krijgen met vrijheidsbeperking.

Vrijheidsbeperking komt onder andere voor in de volgende sectoren:

- Ouderenzorg;
- Verstandelijk gehandicaptenzorg;
- Psychiatrie;
- Jeugdzorg;
- Ziekenhuizen;
- Thuiszorg.
Daarnaast komt het voor in verschillende woonvormen, zoals scholen, ambulante zorg, instellingen, kleinschalige woonvormen en dagbesteding. Soms is vrijheidsbeperking noodzakelijk, bijvoorbeeld bij het toedienen van medicatie, maar soms ook onnodig.

**Vrijheidsbeperking**

Er is bij vrijheidsbeperking veel aandacht voor de ingrijpende, zichtbare vormen van vrijheidsbeperking, zoals de onrustbanden. De toepassing van een vrijheidsbeperking kan gepaard gaan met grote risico’s, zoals het overlijden door een onrustband, letsel of eenzaamheid. In alle sectoren is er aandacht voor het terugdringen van de vrijheidsbeperking. In de geestelijke gezondheidszorg neemt het aantal separaties ook af.

Juridisch gezien mag iemand die werkt in de thuiszorg geen vrijheidsbeperking toepassen. Toch krijgt veertig procent van de thuiswonenden een vorm van onvrijwillige behandeling. Een voorbeeld is het wassen onder dwang. Dit vormt een probleem, omdat er weinig plekken zijn in verpleeghuizen, terwijl de wet vrijheidsbeperking in de thuiszorg verbiedt.

Dwangmaatregelen zijn niet altijd negatief volgens de onderzoekers. Het uitschakelen van het gas in de oven is ook een veiligheidsmaatregel. De wet heeft geen definitie voor vrijheidsbeperking.

Voorbeelden van vrijheidsbeperking zijn:

- Fixeren: tentbedden, onrustband en handschoenen;
- Separeren: meest ernstige vorm van vrijheidsbeperking;
- Domotica.
**Definitie van de inspectie voor de gezondheidszorg**

Volgens de Inspectie voor de Gezondheidszorg houdt vrijheidsbeperking alle maatregelen in, die de vrijheid van cliënten beperken; zowel verbaal als fysiek.

**Juridisch kader**

Er is geen definitie van vrijheidsbeperking vastgesteld in de wet.

Vrijheidsbeperking is opgenomen in de Wet op de geneeskundige behandelingsovereenkomst (WGBO) bij een vrijwillige opname en in de thuiszorg. Het geldt ook voor mensen die onvrijwillig zijn opgenomen voor somatische aandoeningen.

De wet bijzondere opnemingen geldt bij onvrijwillige opnamen in een psychiatrische instelling.

**Wet Zorg en Dwang**

De Wet bijzondere opnemingen in psychiatrische ziekenhuizen (Wet Bopz) regelde voorheen onvrijwillige opname in psychiatrische instellingen, maar is sinds 1 januari 2020 vervangen door de **Wet Zorg en Dwang (Wzd)** . Deze wet is van toepassing op mensen met een verstandelijke beperking en psychogeriatrische aandoeningen, zoals dementie. De Wzd regelt onvrijwillige opname in zorginstellingen en de toepassing van onvrijwillige zorg, niet alleen binnen instellingen, maar ook thuis of tijdens dagbesteding.

Iemand valt onder de Wzd als diegene een indicatie heeft voor langdurige zorg ( **Wet langdurige zorg, Wlz** ) vanwege een psychogeriatrische aandoening. Dan valt men automatisch onder deze wet, ook als er nog geen onvrijwillige zorg wordt toegepast.

De **Wet verplichte geestelijke gezondheidszorg (Wvggz)** is alleen van toepassing in de geestelijke gezondheidszorg. Mensen kunnen zowel een Wlz-indicatie als psychiatrische problematiek hebben. In zo’n situatie moet de behandelaar beoordelen welke wet het beste past bij de zorgbehoefte. De Wzd kent een andere aanpak dan de Wvggz; zo is er bij de Wzd sprake van een rechterlijke machtiging en inbewaringstelling, in plaats van een zorgmachtiging.

Onvrijwillige zorg moet zo kort mogelijk en zo min mogelijk ingrijpend zijn. Alle onvrijwillige zorg wordt vastgelegd in een zorgplan, dat besproken wordt met de patiënt, diens naasten en de zorgverleners. Samen wordt regelmatig geëvalueerd of onvrijwillige zorg nog nodig is en hoe het kan worden afgebouwd.

*De kern*

Alleen onvrijwillige zorghandelingen vallen onder deze wet. Het toedienen van vocht/voeding/medicatie, beperking van bewegingsvrijheid en insluiting vallen echter ook onder deze wet, zelfs als er geen sprake is van verzet. Er moet een stappenplan worden gevolgd waarbij verschillende disciplines betrokken zijn. De rol van de **vertegenwoordiger** en de cliënt is belangrijk: zij worden altijd betrokken bij overleggen en hebben toegang tot een **cliëntenvertrouwenspersoon** voor vragen over onvrijwillige zorg.

**Onvrijwillige zorg** wordt alleen toegepast als de cliënt of diens vertegenwoordiger zich verzet tegen de zorg. Als de cliënt wilsbekwaam is en instemt met de zorg, terwijl de vertegenwoordiger dit niet doet, is er geen sprake van onvrijwillige zorg. Onvrijwillige zorg mag alleen worden toegepast als er ernstig nadeel dreigt voor de cliënt zelf of voor anderen.

Er zijn negen vormen van onvrijwillige zorg:

- Bezoek beperken
- Onderzoeken van kleding of lichaam
- Toezicht (incl. domotica);
- Bewegingsvrijheid beperken;
- Insluiting;
- Toediening van vocht, voeding, medicatie, medische handelingen/controles vanwege een verstandelijke beperking of dementie;
- Controle op gedragsbeïnvloedende middelen;
- Vrijheidsbeperking om eigen leven in te richten (incl. communicatiemiddelen);
- Onderzoek naar gedragsbeïnvloedende middelen of gevaarlijke voorwerpen in verblijfs- of woonruimten.
**Informatieplicht**

De arts heeft de plicht om de patiënt en vertegenwoordiger in te lichten over de vrijheidsbeperking. Ze kunnen dan bezwaar maken tegen het gebruik van dwang.

**WGBO en dwang**

De WGBO is niet bedoeld voor vrijheidsbeperking, behalve als het gaat om het herstel van een somatische ingreep, waardoor een tijdelijke vrijheidsbeperking aan de orde kan komen. Een voorbeeld is als iemand na een operatie zo in de war is dat hij het infuus uit zijn arm trekt of uit het bed valt.

Als iemand wilsbekwaam is, kan dit niet.

Een gedwongen behandeling kan alleen onder de volgende voorwaarden:

- Cliënt is wilsonbekwaam en verzet zich tegen de behandeling. Het moet gaan om een ingrijpende behandeling die nodig is om ernstig nadeel voor de cliënt te voorkomen;
- De wettelijke vertegenwoordiger stemt in met de behandeling;
- Als de vertegenwoordiger toestemming weigert, kan de behandelaar toch ingrijpen als deze vindt dat die anders geen goede hulpverlener is. Het oordeel van de arts gaat hier dus voor de toestemming van de vertegenwoordiger.
Er moet dus altijd sprake zijn van een kennelijk ernstig nadeel voor de cliënt.

**Samenvatting**

Vrijheidsbeperking komt in alle zorgsettings en sectoren voor. De rechten uit de WGBO gelden altijd, ongeacht beperking en setting. Dwang wordt alleen toegepast bij somatische aandoeningen als iemand wilsonbekwaam is, er sprake is van ernstig nadeel, en toestemming is gegeven door de wettelijk vertegenwoordiger.


### Hoofdstuk 2: DEPZ: PR: Suboptimale gebeurtenissen (B3)

*De informatie in dit hoofdstuk is gebaseerd op:*

- *Het practicum suboptimale gebeurtenissen tijdens het blok ‘Spijsvertering en Stofwisseling’. De leerdoelen die hierbij horen zijn het hebben van inzicht van incidenten als opeenstapeling van gebeurtenissen, begrijpen wat het verschil is tussen actieve en latente factoren die een rol spelen bij het ontstaan van incidenten; de vier hoofdcategorieën kunnen benoemen voor classificatie van factoren in een PRISMA analyse, een oorzakenanalyse van een incident kunnen maken aan de hand van de PRISMA methodiek en de uitkomsten van een PRISMA analyse kunnen gebruiken om verbetermaatregelen voor de praktijk te formuleren.*
**Inleiding**

Medische fouten komen steeds vaker voor en worden niet langer als toevallige, onvermijdelijke incidenten beschouwd. Er wordt steeds meer gefocust op het identificeren van de factorendie bijdragen aan het ontstaan van deze fouten, zodat het aantal fouten kan worden verminderd. In dit practicum wordt aandacht besteed aan het achterhalen van de oorzaken van incidenten en aan mogelijke maatregelen om het ontstaan ervan te voorkomen.

**Patiëntveiligheid**

De definitie van **patiëntveiligheid** is: het (nagenoeg) ontbreken van (de kans op) aan de patiënt toegebrachte schade die is ontstaan door het niet volgens de **professionele standaard** handelen van de hulpverleners en/of **tekortkomingen van het zorgsysteem** .Kortom, het voorkomen van schade aan de patiënt door de zorgverlening zelf.

**Fouten maken**

Er wordt wereldwijd veel onderzoek gedaan naar fouten in de gezondheidszorg, maar ook in andere risicovolle sectoren zoals de luchtvaart.James Reason beschrijft twee benaderingen wat betreft het begrijpen hoe incidenten ontstaan:

- Persoonlijke benadering( **person approach** ): individuele fouten worden gemaakt door afwijkende aandacht ofafdwalen,wat leidt tot ongewenst menselijk gedrag. Er wordt als het ware gewezen met één vinger naar de persoon (blaming figure);
- Systemische benadering ( **system approach** ): fouten zijn onvermijdbaar, maarhetsysteemiszo in te richten datfouten wordengeminimaliseerd. Ze worden dus veroorzaakt door een cascade van fouten ( **swiss cheese model** ). Pas bij meerdere falende factoren bereiken de incidenten de patiënt. Systemische fouten kunnen ontstaan door bijvoorbeeld te weinig personeel, slechte organisatie of medicatiedat op elkaar lijkt.
**Actieve factoren**

Actieve factoren zijn direct gerelateerd aan menselijke eigenschappen (actief een fout maken).De beperkte **waarneming** en **geheugen** van de mens ligt hier meestal aan ten grondslag. Voorbeelden van actieve factoren zijn: verkeerde medicijnen geven, afgeleid zijn, niet goed rapporteren en medicatie niet toedienen.

**Latente factoren**

Latente factoren hebbente maken met de manier waarop de werkomgeving is ingericht. Dit heeft namelijk invloed op het handelen van de mensen. Denk daarbij aan **sluimerende factoren** gerelateerd aan de omgeving, zoals **technische factoren** (indeling of storing van apparatuur) en **organisatorische factoren** (stress, cultuur of werkdruk).

Incidenten ontstaan meestal door een combinatie van factoren. Bijvoorbeeldalsflesjes medicijnen op elkaar lijken. Mensen maken hierbij een fout door het verkeerde flesje te pakken, de actieve factor. De latente factor is echter dat de flesjes te veel op elkaar lijken en dat ze niet goed ingedeeld zijn.

**Barrières**

Door rekening te houden met de eigenschappen van de mens en omgeving kunnen incidenten en calamiteiten worden voorkomen. Omdat er alsnog fouten kunnen ontstaan, kunnenbarrièresworden ingebouwd dievoor tijdig herstel zorgen. Denk aan een dubbele check, alarm, pop-up en procedures.

Door de verschillende factoren te analyseren kan men zien welke barrière ingebouwd kan worden om fouten (zoals hetswiss cheese model)te voorkomen.

**Artikel voorbeeld**

Een verpleger vergeet dat een vrouw nog uit de tillift gehaald moest worden, waardoor de vrouw hier de hele nacht in heeft gehangen. Ook de nachtdienst heeft haar niet opgemerkt.

Hierbij zijn de actieve factoren:

- Verpleger vergeet het en rapporteert verkeerd het tijdstip dat hij haar naar bed gebracht zou hebben;
- Ernstige vermoeidheidsklachten (darmkanker) van de verpleger;
- Nachtdienst vergeet mevrouw ook te checken.
Hierbij zijn de latente factoren:

- Angstcultuur;
- Eindverantwoordelijkheid voor 36 mensen in plaats van twaalf;
- Hoge werkdruk;
- Terminale patiënt.
**PRISMA methodiek**

PRISMAstaat voor *Prevention & Recovery Information System for Monitoring and Analysis.* Het helpt bij het achterhalen van basisoorzaken van incidenten en daarbij zijn er drie stappen:

- Incidentbeschrijving;
- Oorzakenclassificatie;
- Vertaalslag naar structurele maatregelen.
*Incidentbeschrijving*

De incidentbeschrijving wordt gedaan met behulp van een oorzakenboom. Middels ‘waarom-vragen’ kan men de basisoorzaken achterhalen. Daarbij kan het gaan om een **directe oorzaak** , **indirecte oorzaak** en **basisoorzaak** (belangrijkst (onderaan in de boom)).

In de casus van het beschreven artikel bleek er sprake te zijn van deze oorzaken:

- Directe oorzaak: de nachtdienst heeft de patiënt niet ontdekt;
- Indirecte oorzaak: de verpleger heeft verkeerd gerapporteerd over het naar bed brengen van de patiënt;
- Basisoorzaak: er is een te hoge werkdruk en geen protocol voor een controleronde.
Bij **near miss** is er ook een herstelzijde:welke barrières werken zo goed waardoor het niet fout ging?

*Oorzakenclassificatie*

Oorzaken kunnen ingedeeld wordenin vier hoofdgroepen waarbij iedere hoofdgroep weer subgroepen heeft:

- Technisch → latent;
- Organisatorisch → latent;
- Menselijk → actief;
- Patiëntgerelateerd.
Indien geen classificatie mogelijk is dan wordt het geclassificeerd als ‘overig’.

*Vertaalslag*

Het oorzakenprofiel geeft aan wat er niet goed gaat. Het geeft structurele problemen aan wat betreft patiëntveiligheid; op basis daarvan moeten interventies en maatregelen ontwikkeld worden. Melden en analyseren van incidenten is daarom belangrijk, ook als het de patiënt nog niet heeft bereikt.


### Hoofdstuk 3: DEPZ: PR: Arts en voortplantingstechnologie (B2)

*De informatie in dit hoofdstuk is gebaseerd op:*

- *Het practicum arts en voortplantingstechnologie in de cursus ‘Start van het leven’. Tijdens dit practicum werd ingegaan op de morele dilemma’s die komen kijken bij embryoselectie en abortus.*
**Sterilisatie**

**Sterilisatie** is een ingreep die alleen op verzoek en met instemming van de patiënt zelf mag worden uitgevoerd. De partner van de patiënt heeft hierin geen stemrecht, het gaat om een persoonlijke keuze van de patiënt. Een arts kan echter om persoonlijke of professionele redenen weigeren om een sterilisatie uit te voeren (bijvoorbeeld bij morele bezwaren). In dat geval kan de patiënt zich tot een andere arts wenden. In uitzonderlijke situaties kan anticonceptie of sterilisatie wel worden opgelegd, maar dit is strikt geregeld in de wet. Dit kan alleen in de volgende gevallen

- Als iemand wilsonbekwaam is en dus niet in staat is om de eigen belangen goed te overzien of besluiten te nemen;
- Én als het niet uitvoeren van de anticonceptie of sterilisatie een ernstig nadeel voor de patiënt of anderen oplevert.
Sinds de invoering van de **Wvggz** (Wet verplichte ggz) en de **Wzd** (Wet zorg en dwang) is de juridische basis hiervoor:

- Gedwongen anticonceptie of sterilisatie valt onder een vorm van verplichte zorg;
- Dit mag alleen als er een zorgmachtiging of crisismaatregel is, en als er geen minder ingrijpende alternatieven zijn;
- Het moet proportioneel, noodzakelijk en in het belang van de patiënt of anderen zijn.
De arts moet bovendien altijd toetsen of de patiënt wilsonbekwaam is en of er daadwerkelijk sprake is van ernstig nadeel. Alleen als aan deze strikte voorwaarden is voldaan, kan gedwongen anticonceptie of sterilisatie als onderdeel van een zorgplan worden uitgevoerd.

**Abortus**

De Wet afbreking zwangerschap (Wafz) regelt in Nederland de wettelijke kaders voor het uitvoeren van zwangerschapsafbrekingen ( **abortus** ). Abortus mag tot 24 weken, vanaf die termijn wordt de foetus als levensvatbaar buiten de baarmoeder beschouwd. Sinds 2023 is de verplichte vijf dagen bedenktijd in Nederland vervallen, wat betekent dat de zwangere niet langer verplicht vijf dagen hoeft te wachten tussen het eerste gesprek en de abortus. Er vinden wel nog gesprekken plaats met de behandelend arts, zoals de gynaecoloog of de huisarts.

Er zijn een aantal manierenom abortus uit te voeren. Tot 9 weken overtijd kan de abortus met behulp van **medicatie** worden ingezet. Dit kan zowel thuis of in de kliniek. De **abortuspil** mag niet zomaar door alle artsen worden voorgeschreven. Het gaat om artsen in een erkende abortuskliniek, artsen in ziekenhuizen met een vergunning voor zwangerschapsafbreking, en sinds 2023 ook huisartsen. Tot ongeveer 13-14 weken zwangerschap kan de **zuigcurettage** worden ingezet. Na 14 weken is een **instrumentele curettage** nodig.

Voor ongedocumenteerden is abortus minder toegankelijk aangezien zij alles zelf zullen moeten betalen. Religies hebben verschillende opvattingen over abortus. Toch stellen veel geloven wel dat als dezwangereernstig gevaar loopt, abortus gedoogd is.Een artsisniet verplicht een abortus te verrichten,diemag dit weigeren.

Abortus na 24 weken is in principe niet toegestaan. In het **Landelijk Centraal Tuchtcollege voor de Gezondheidszorg** is vastgelegd dat er in uitzonderlijke situaties toch zwangerschapsafbreking mag plaatsvinden:

- Afwijkingen zoals hartafwijkingen, trisomie 13 of 18 of nieragenesie waardoor de foetus ook na 24 weken buiten de baarmoeder niet levensvatbaar is;
- Afwijkingen die leiden tot ernstige en niet te herstellen functiestoornissen waarbij de kans op overleving buiten de baarmoeder zeer klein is of het kind na de geboorte ondraaglijk lijden staat te wachten.
Voorbeelden van morele dilemma’s:

- Magde zwangereom persoonlijke redenen de zwangerschap afbreken?;
- Mag een minderjarigezwangerede zwangerschap afbreken?;
- Stel het kind is ontstaan door verkrachting, is abortus dan geoorloofd?;
- Het stel kan niet zorgen voor het kind wegens sociale en financiële problemen, is abortus dan toegestaan?;
- De zwangerschap is levensbedreigend voor dezwangere;
- Het houden van het kind zal leiden tot relatieproblemen, is dit een reden voor abortus?
**Onderzoek met foetussen**

Onderzoek op foetussen is in Nederland strikt gereguleerd. Het valt onder de WGBO en specifiek onder de **Wet foetaal weefselgebruik** . Tijdens de zwangerschap mag onderzoek alleen plaatsvinden in het belang van het ongeboren kind of de zwangere.

*Embryoselectie*

Embryoselectie valt in Nederland onder de **Embryowet** . Het mag niet zomaar worden uitgevoerd, alleen bij het voorkomen van zeer ernstig erfelijk lijden.

- **PCS** : preconceptionele screening. Hierbij wordt,voorafgaand aan de zwangerschap, gekeken naar de genen van de ouders, bijvoorbeeld als zij familie van elkaar zijn (neef en nicht); ****
- **PGD** : pre-implantatie genetische diagnostiek. Hierbij worden embryo’s genetisch onderzocht op een specifieke aandoening, en alleen embryo’s zonder de aandoening worden teruggeplaatst. Dit gebeurt alleen op indicatie;
- **PGS** : pre-implantatie genetische screening. Het onderzoeken van embryo’s op chromosomale afwijkingen, zonder dat er specifiek naar één aandoening wordt gezocht;
- **PND** : prenatale diagnostiek. Alle manieren om de foetus te onderzoeken op bepaalde afwijkingen, zoals eenecho, de vlokkentest en de vruchtwaterpunctie;
- **IVF** : In vitro fertilisatie. De bevruchting vindt plaats buiten de baarmoeder en de embryo wordt daarna teruggeplaatst.
*Prenatale diagnostiek*

PND omvat onderzoeken tijdens de zwangerschap om afwijkingen bij de foetus op te sporen. Er worden tijdens een zwangerschap meerdere **echo’s** gemaakt: de termijnecho (rond 10-12 weken), de 13 weken-echo en de 20-weken echo. De echo is bedoeld om lichamelijke afwijkingen te kunnen waarnemen. De **vlokkentest** wordt tussen de 11 en 13 weken uitgevoerd. Hiermee kan worden gekeken naar chromosomale afwijkingen en genetische aandoeningen als deze familiair bekend zijn. De **vruchtwaterpunctie** vindt plaats na 15-16 weken zwangerschap en onderzoekt ook chromosomale afwijkingen en genetische ziekten. Bij de **niet-invasieve prenatale test (NIPT)** wordt bloed van de zwangere afgenomen om circulerend foetaal DNA te testen op chromosomale afwijkingen. De NIPT kan vanaf 10 weken zwangerschap. Bij een afwijkende uitslag wordt een diagnostische test zoals de vruchtwaterpunctie aangeboden, omdat de NIPT een screeningsonderzoek is en geen definitieve diagnose kan geven.

*Visies op voortplantingsdiagnostiek*

*Julian Savulescu* stelt dat ouders moreel verplicht zijn om het embryo met de beste gezondheids- en ontwikkelingskansen te kiezen, de zogeheten ‘plicht tot reproductief welzijn’. Hij vindt dat selectie verder mag gaan dan gezondheid, en ook kan draaien om talenten of intelligentie. Als de keus aanwezig is, zouden mensen moeten kiezen voor hetgeen wat het kind vooruit helpt.

*Michael Sandel* verzet zich hiertegen. Hij benadrukt dat het menselijk leven een ‘gegeven’ is dat we niet naar eigen wensen mogen vormen. Volgens hem tast embryoselectie dit fundamentele respect aan.

**Hoogtechnologisch draagmoederschap (HTDM)**

Bij HTDM wordt een eicel en zaadcel van een wensouderkoppel bijeengebracht en in een draagouder geïnjecteerd. Het kan zijn voordelen hebben, maar ook wat nadelen. De draagouder behoudt het laatste woord tijdens de hele zwangerschap over medische beslissingen, inclusief het recht om de zwangerschap af te breken. Een mogelijke dilemma is dat het wensouderkoppel besluit het kind toch niet te accepteren (bijvoorbeeld na diagnose met downsyndroom) en de draagouder ermee achterlaten. Daarnaast kun je nadenken over de volgende dilemma’s:

- Mogen alleenstaande mannen of mannenstellen ook gebruikmaken van een draagouder?;
- Mogen draagouders financieel beloond worden?;
- Mogen draagouders het kind houden? ****

### Hoofdstuk 4: DEPZ: PR: Zorgethiek ketenzorg (B2)

*De informatie in dit hoofdstuk is gebaseerd op:*

- *Het practicum over zorgethiek in fasen van zorg en in het onderwijs dat werd gegeven in de cursus ‘Arts en Patiënt 3’.*
**Zorgethiek**

Zorgethiek **** heeft betrekking op:

- **Goede zorg:** het creëren van overeenstemming over zorgverlening is belangrijker dan het afwegen van de principes van weldoen, niet schaden, respect voor autonomie en rechtvaardigheid;
- Zorg als **onderhandeling** , het nemen van **verantwoordelijkheid** en het **afstemmen** op en met de patiënt;
- De relatie met anderen, de wederkerigheid, interactie en betrokkenheid;
- Zorg als praktische activiteit, een praktijk van voortdurend onderhoud.
*Zorgethiek in vier fasen*

De zorg kent vier verschillende fasen, met elk hun eigen competenties:

- **Caring about** ( *attentiveness* );
- Aandachtige betrokkenheid, het herkennen dat zorg nodig is; ******
- **Taking care of** ( *responsibility* );
- Verantwoordelijkheid nemen voor het verbeteren van de toestand van de persoon die zorg behoeft;
- Actief optreden om zorgbehoeften te beantwoorden;
- **Care-giving** ( *competence* );
- Uitvoeren/verlenen van zorg;
- Specifieke deskundigheid;
- **Care-receiving** ( *responsiveness* );
- Ontvangen van zorg;
- Ontvankelijkheid bij ontvanger en responsiviteit bij de zorgverlener.
Ook in opleiding/onderwijsspeeltzorgethiekeen rol:

- Caring about;
  - Hoe gaat het met de student?
  - Welbevinden, studieresultaten en motivatie;
- Taking care of (caring for);
  - Verantwoordelijkheid nemen voor goede begeleiding;
- Caregiving;
  - Deskundige docenten en onderwijsmateriaal;
- Care-receiving;
  - Ontvankelijkheid van studenten, responsiviteit van docenten en evaluatie.
*Voorbeeld:*

Je merkt dat een tennisracket kapot is ( *attentiveness* ) en wilt dit repareren. Je neemt de verantwoordelijkheid ( *responsibility* ), maar je kunt dit zelf niet oplossen. Je brengt het naar een winkel die het kan repareren ( *competence* ), zodat je met een goed racket een wedstrijd kunt spelen ( *responsiveness* ).

**Reflexiviteit**

Kritische zelfreflectie houdt in dat men zich bewust is van diens eigen sociale positie, aannames, vooringenomenheid, waarden en normen in interactie met anderen. Er wordt gekeken naar ‘aspecten van het zelf’, zoals eigen opvattingen en waarden, maar ook naar ‘sociale identiteiten’ zoals etnische achtergrond, gender, leeftijd, privileges en kansen. Dit kan invloed hebben op hoe men als arts zorg verleent in de spreekkamer. **Culturele empathie** betekent dat de context en levens van de patiënt begrepen kan of poogt te worden, en die van zorgverlener zelf.

**In- en uitsluiting**

Racisme, seksisme en homofobie zijn voorbeelden van **uitsluiting** .Het is erg belangrijk dit mee te nemen in de spreekkamer,omdatdiscriminatie de gezondheid rechtstreeks kan beïnvloeden via negatief zelfbeeld, negatieve ervaringen en herhaalde situaties waar geen controle over is.

*Gevolgen van uitsluiting*

Uitsluiting zorgt voor ongelijke kansen in de zorg door:

- Directe psychologische en sociale effecten van uitsluiting/discriminatie;
  - Ongelijke toegang tot de arbeidsmarkt, onderwijs, huisvesting etc;
  - En ook in de zorg;
    - Kennislacunes, stereotype ideeën, behandeling, bejegening;
- Psychologische gevolgen;
  - Gevoel van verlies/falen;
    - Afwijzing op werk of relaties, frustratie, gevoel van falen;
  - Hulpeloosheid;
    - Gevoel geen controle te kunnen uitoefenen;
  - Aantasting gevoel van eigenwaarde (Clark & Clark, 1950);
    - Negatief zelfbeeld, internaliseren van negatieve beoordelingen.
Het is belangrijk om je te realiseren dat waar **uitsluiting** is, ook **insluiting** is. Dit betekent dat waar er een maatschappelijk voordeel is, er ook sprake is van **privilege** . Een maatschappelijk voordeel wordt toegekend aan leden van bepaalde groepen en ontzegd aan leden van andere groepen. Bijvoorbeeld, de enige niet-Nederlandssprekende in een groep Nederlandssprekenden ervaart uitsluiting, terwijl de Nederlandssprekende insluiting en daarmee een privilege ervaren.

*De niveaus van in- en uitsluiting:*

In- en uitsluitingkan gecategoriseerd worden in drie niveaus: macroniveau (beleid en overheid), mesoniveau (institutioneel) en microniveau (medewerkersniveau):

- **Macroniveau**
  - Bij het opstellen van een beleid (bewust of onbewust), vanuit de **overheid** ;
    - Bijvoorbeeld het afschaffen van de tolkenvergoeding; ****
    - Ook de inburgeringscursus en wetgeving werken hieraan mee. ****
- **Mesoniveau**
  - **Institutioneel** , organisatiebeleid (bewust of onbewust); ****
    - Bijvoorbeeld het personeelsbeleid; ****
    - Praktijken en processen in organisaties, bijvoorbeeld op het gebied van communicatie. ****
- **Microniveau**
  - Medewerkers, **individu** ; ****
    - Bijvoorbeeld het ook daadwerkelijk inzetten van een tolk om taalbarrières te overbruggen. ****
*Taalbarrière*

De Nederlandse taal speelt hierbij een cruciale rol, want taalproblemen kunnen leiden tot misverstanden en minder patiënttevredenheid. Tolken kunnen helpen, maar brengen ook afwegingen met zich mee:

- Formele tolken:
  - Beroepskwalificatie;
  - Neutrale en professionele benadering;
- Informele tolken:
  - Meestal vertrouwenspersoon (maar mogelijkmet eigen agenda);
  - Gevoelige onderwerpen
  - Gebrekkige kennis vanmedische contexten taal;
  - Geen formele verantwoordelijkheid voor een juiste vertaling.
Bij in- en uitsluiting en diversiteit zijn een aantal begrippen belangrijk:

- **De ander** is iemand die niet aan de norm van de sociale groep voldoet waartoe men zelf behoort;
- Een **privilege** is een maatschappelijk voordeel dat wordt toegekend aan leden van bepaalde groepen en ontzegd aan leden van andere groepen; ****
- **Stigma** is een feitelijke eigenschap die een individu of groep in diskrediet brengt; ****
- **Stereotypering** is het indelen van mensen in categorieën op basis van veronderstellingen over de eigenschappen van de groep;
  - Kan positief en negatief zijn (gevoelens van medelijden, sympathie, vijandigheid, afkeer, respect, bewondering, competent/niet-competent, enzovoorts);
  - Kunnen kern van waarheid bevatten.
- **Racisme** is een ideologie van superioriteit tussen groepen. Dit kan op institutioneel niveau, individueel niveau en het kan zowel expliciet gebeuren als impliciet;
- **Discriminatie** is het maken van onrechtmatig onderscheid.

### Hoofdstuk 5: DEPZ: PR: Importziekten en interculturaliteit (B2)

*De informatie in dit hoofdstuk is gebaseerd op:*

- *Het practicum over importziekten en interculturaliteit dat werd gegeven in de cursus ‘Infectie en Inflammatie'.*
**Ongedocumenteerden in Nederland**

Ongedocumenteerdenzijn mensen die geen EU-onderdaan zijn en zich zonder visum of verblijfsvergunning in Nederland bevinden. Schattingen lopen uiteen, maar het gaat om zeker enkele tienduizenden. Voorbeelden van ongedocumenteerden in Nederland zijn:

- Vreemdelingen wiens vergunning is verlopen;
- Uitgeprocedeerde asielzoekers;
- Staatlozen die niet kunnen terugkeren naar het land van geboorte;
- Slachtoffers van mensenhandel die geen aangifte hebben durven doen;
- Familieleden van migranten, die zorg behoeven en die in het herkomstland niet kunnen krijgen;
- Buitenlandse vrouwen met kinderen die door hun (Nederlandse) partner zijn weggestuurd, voordat ze recht kregen op een onafhankelijke verblijfsvergunning.
*Rechten van ongedocumenteerden*

Migranten zonder verblijfsrecht moeten Nederland zelfstandig zo snel mogelijk verlaten. Verblijf zonder geldige documenten is in Nederland geen strafbaar feit, maar als een ongedocumenteerde niet zelf vertrekt, loopt die het risico op detentie en uitzetting.

Ongedocumenteerden kunnen niet legaal wonen, werken of een zorgverzekering afsluiten. Wel hebben zij recht op:

- ‘Medisch noodzakelijke zorg’;
- Rechtsbijstand;
- Leerplicht (tot 18 jaar);
- ‘Bed, bad, brood’-opvang.
Door de Koppelingswet (het koppelen van het BSN aan sociale rechten) zijn ongedocumenteerden uitgesloten van collectieve voorzieningen.

*Gezondheidsrisico's van ongedocumenteerden*

- Importziekten;
- Infectieziekten;
- Misbruik/seksueel geweld;
- Psychiatrie;
- Reproductieve klachten/ zwangerschappen;
- Geen ziektekostenverzekering;
- Arbeidsgerelateerde risico’s;
- Geen deelname aan preventie of screening;
- Tandheelkundige problemen;
- Problemen met reproductieve gezondheid;
- Werken in de seksindustrie. **
**Medisch noodzakelijke zorg**

Dit is alle zorg, die de arts als medisch noodzakelijk beschouwt op basis van diens kennis, ervaring en algemeen erkende, medisch wetenschappelijke overwegingen. Hieronder valt in ieder geval (maar niet uitsluitend):

- Zorg in levensbedreigende situaties;
- Zorg bij gevaar voor blijvend verlies van essentiële functies;
- Zorg rond zwangerschap en bevalling;
- Zorg voor (ongeboren) kinderen;
- Zorg bij gevaar voor derden;
- Preventieve JGZ en vaccinaties.
Volgens de Commissie Klazinga in het rapport Arts en Vreemdeling (2007) houdt medisch noodzakelijke zorg een verantwoorde en passende medische zorg in:

- Doeltreffend en doelmatig;
- Patiëntgericht en afgestemd op de reële behoefte van de patiënt;
- Geïndiceerd op basis van een gedegen analyse van de gezondheidsproblemen;
- Geïndiceerd conform de normen van de beroepsgroep;
- Kosteneffectief.
Volgens de Zorgverzekeringswet en Regeling Onverzekerbare Vreemdelingen is medisch noodzakelijke zorg alle zorg in het basispakket van de Zorgverzekeringswet en zorg vallend onder de Wet langdurige zorg met uitzondering van abortus, IVF en genderbevestigende behandelingen.

**Financiering van de zorg**

Bij de financiering van de zorg wordt er een onderscheid gemaakt tussen de direct toegankelijke zorg en de niet-direct toegankelijke zorg. De huisarts en de specialist bepalen beide of de zorg medisch noodzakelijk is.

**Direct toegankelijke zorg** is de eerstelijnszorg: huisarts, kraamhulp, verloskundige, tandarts (tot 18 jaar) en acute ziekenhuiszorg:

- 80% van de oninbare kosten kunnen worden vergoed door het CAK (huisarts, tandarts). De zorgverlener heeft hierbij de incasso-inspanningsverplichting;
- Kraamzorg wordt 100% vergoed;
- Vergoedingsplicht van de CAK: een ontvangen declaratie moet worden vergoed.
**Niet-direct toegankelijke zorg** is alle ‘planbare zorg’:

- Zorg die toegankelijk is na een recept, verwijzing of indicatiestelling zoals apotheker, specialistische zorg, GGZ-instelling, verpleeghuizen;
- Gecontracteerde ziekenhuizen (vergoeding volgens contract);
- Gecontracteerde apotheek (eigen bijdrage van 5 euro door de patiënt);
- Gecontracteerde GGZ instelling (vergoeding volgens contract).
**Toegang tot zorg**

De toegang tot zorg wordt vaak belemmerd door persoonlijke factoren bij ongedocumenteerden, zoals:

- Angst voor melding bij politie of overheid;
- Laaggeletterdheid of beperkte gezondheidsvaardigheden;
- Schaamte en taboes;
- Geen vaste woonplaats (waardoor geen langdurige relatie met een huisarts kan worden opgebouwd);
- Negatieve ervaringen;
- Cultuurverschillen in de beleving van ziekte en gezondheid;
- Angst voor registratie en gevolgen daarvan;
- Geen continuïteit van zorg en geen informatie.
De belemmeringen kunnen plaatsvinden op individueel niveau, organisatie en overheidsniveau. Zo kan een taalbarrière op alle drie de niveaus aanwezig zijn, maar zijn geldproblemen meer op individueel en overheidsniveau aanwezig.

Een belangrijk punt is dat alleen een arts kan bepalen of zorg medisch noodzakelijk is. Toch komt het voor dat assistenten patiënten wegsturen. Mensen stellen zorg vaak uit tot het echt niet meer kan, waardoor de kosten en risico’s vaak hoger worden.

Acute zorg wordt altijd, als het niet achteraf kan worden geïnd, gedeclareerd bij het CAK (ZIN) en honderd procent uitgekeerd. In sommige gevallen, zoals bij de eerstelijnszorg, kan er voor tachtig procent worden gefinancierd uit dit potje. Soms zijn er contracten waarbij ook de planbare zorg uit het potje van de CAK kan worden gehaald. Dit geldt ook voor apotheken. In iedere regio of wijk is er een instantie met een contract.

**Juiste stellingen over medisch noodzakelijke zorg**

- Zorgverleners bepalen zelf wat medisch noodzakelijke zorg is;
- Ongedocumenteerden hebben geen recht op alle zorg die onder de Zorgverzekeringswet (ZVw) valt;
- Kinderen tot 18 jaar zonder verblijfsstatus kunnen niet kosten naar de tandarts;
- Zwangeren zonder papieren kunnen voor een abortus terecht bij een abortuskliniek (zij moeten dit echter wel zelf betalen);
- Een huisarts kan een ongedocumenteerde patiënt doorverwijzen naar de psychiater;
- Een huisarts kan een ongedocumenteerde patiënt met psychische klachten doorverwijzen naar de psycholoog;
- Ziekenhuizen mogen zorg weigeren aan ongedocumenteerde patiënten;
- Ongedocumenteerden hebben geen hogere medische consumptie dan de Nederlandse bevolking;
- Baliemedewerkers mogen patiënten niet wegsturen die geen legitimatie of verzekeringsbewijs kunnen tonen;
- Een pas bevallen patiënt zonder papieren heeft recht op verloskundige zorg en recht op kraamzorg;
- Alleen indien spoedeisende hulp nodig is kunnen mensen zonder papieren bij ieder ziekenhuis terecht; als de zorg kan ‘wachten’ niet;
- Het weigeren van hulp bij zwangerschap en bevalling aan een illegaal in Nederland verblijvende patiënt is strafbaar;
- Alleen gecontracteerde apotheken kunnen de medicijnen verstrekken indien deze door een arts worden voorgeschreven aan een ongedocumenteerde patiënt;
- Voor een consult met een ongedocumenteerde patiënt mag je een tolk inzetten.

## Farmacotherapie


### Hoofdstuk 6: Kernbegrippen farmacotherapie

*De informatie in dit hoofdstuk is gebaseerd op:*

- *De basisbegrippen binnen de farmacotherapie: farmacodynamiek, farmacokinetiek en het schrijven van een recept.*
**Farmacotherapeutische begrippen**

**Farmacodynamiek** : wat het medicijn met het lichaam doet.

**Farmacokinetiek** : wat het lichaam met het medicijn doet. Hieronder vallen:

- Distributie: de verdeling van de stof over het lichaam. Hierbij is de toedieningsvorm (lokaal of systemisch) van belang, want deze bepaalt in hoeverre de werkzame stof op de juiste plek in het lichaam komt. Je spreekt ook wel van het verdelingsvolume (Vd), de hoeveelheid geneesmiddel ten opzichte van de plasmaconcentratie. Dit is geen echt bestaand volume en is dus fictief;
- Absorptie: de opname van het middel in de circulatie via passieve diffusie, gefaciliteerde diffusie of actief transport;
  - Absorptiesnelheid: afhankelijk van toedieningsvormen -weg enfarmaco chemischeeigenschappen. Een vaste stof heeft een lagere absorptiesnelheid dan een vloeistof. Opname vanuit het maag-darmkanaal vereist lipofiliteit. Een grote absorptiesnelheid kan aanleiding geven tot bijwerkingen;
  - Mate van opname: is een belangrijke factor voor de biologische beschikbaarheid (F), hoeveel van de toegediende werkzame stof uiteindelijk de algemene circulatie bereikt en voor werking beschikbaar komt ten opzichte van de intraveneuze toediening. Hiervoor is het first-pass-effect ook van belang, de mate waarin een deel van het middel al wordt gemetaboliseerd in het maag-darmkanaal voordat het in de circulatie komt. De biologische beschikbaarheid verschilt tussen individuen maar ook binnen het individu zelf. De biologische beschikbaarheid is gelijk aan de oppervlakte onder de curve van de plasmaconcentratie ten opzichte van de tijd;
- Eliminatie: verwijdering van de stof uit het lichaam; dit gebeurt meestal door uitscheiding met de urine of gal/feces door respectievelijk de nieren of de lever, in onveranderde vorm en/of door biotransformatie. Er zijn twee soorten reacties:
  - Type 1 reacties: hydrolyse, oxidatie en reductie;
  - Type 2 reacties: conjugatie via acetylering, glucuronidering en sulfatering. De producten zijn meestal inactief, maar de glucuroniden van morfine en midazolam zijn ook actief en kunnen het effect van hun ‘moederstof’ versterken.
Voor metabolisatie in de lever zijn de CYP1,2,3-enzymen belangrijk.

![Image](https://lh7-rt.googleusercontent.com/docsz/AD_4nXcxI7dFlH1j8oHMc8MqfrUv5OjeAJbXWPeMux9pqI6ds7njE4qQZs4xdWgoznk51JmKEUMqRVTFVJnsZZIkf4XbZJkmVwOvH1bz-yo8Dalv1OnnuntCUKDEH85t7GlmIhQw3d5f1g?key=s_nkAX9gvA_vxsU7Lqkrk4ov)

*Bron: Farmacotherapeutisch kompas – farmacokinetiek, via*

[__*https://www.farmacotherapeutischkompas.nl/farmacologie/farmacokinetiek#distributie*__](https://www.farmacotherapeutischkompas.nl/farmacologie/farmacokinetiek#distributie) **

**Halfwaardetijd** : tijdsduur waarin de plasmaconcentratie in waarde halveert (dit begrip wordt gebruikt als onduidelijk is in welke fase deze is bepaald). In de meeste gevallen verloopt de eliminatie via de eerste orde kinetiek, wat inhoudt dat per tijdseenheid een bepaald percentage van het middel is geëlimineerd. De halfwaardetijd is onafhankelijk van de toedieningsvorm.

**Klaring** : maat voor de eliminatiecapaciteit van het lichaam door lever en nier (en eventuele andere eliminatiewegen): hoeveelheid plasma per tijdseenheid van stof wordt ontdaan (l/uur of l/uur/kg).

**Therapeutisch raam** : is het verschil tussen een net effectieve dosering en een net niet toxische dosering (TD50/ED50). Een groot therapeutisch raam vereist niet zo veel nauwkeurigheid omdat er weinig kans is op nadelige effecten. Middelen met een klein therapeutisch raam hebben goede nauwkeurigheid nodig omdat nadelige effecten juist snel worden bereikt.

De plasmaconcentratie krijgt een plateau bij herhaalde toediening. Dit is de steady state, een toestand waarbij een evenwicht bestaat tussen de hoeveelheden stof in de diverse lichaamsweefsels en waarbij de plasmaconcentratie fluctueert rond een nagenoeg constante waarde, doordat de hoeveelheid stof die wordt geabsorbeerd gelijk is aan de geëlimineerde hoeveelheid. De plasmaconcentratie van het medicijn wordt gevolgd indien:

- Er sprake is van een smalle therapeutische breedte;
- Er een plotselinge verandering in het klinische effect optreedt;
- Mogelijke interacties kunnen optreden;
- Controle van de therapietrouw gewenst is. ****
**Het schrijven van een recept**

Een recept schrijf je altijd volgens bepaalde voorwaarden. Hieronder zie je de lay-out van een recept. In het kader staat verder vermeld welke dingen je bij het schrijven van speciale recepten niet moet vergeten.

![Image](https://lh7-rt.googleusercontent.com/docsz/AD_4nXf9G0FJSnn037AzXPcMtNCIZCPBn6MwduIBjYWSexRUvAJEwXdHy7TGvJcCnz0MpV1GZ594I1Yz-FMNfVgktiUMLGTuEr9mYf2-4KjYrIZGBVbqMJlFRT7h__kaB5ZyIClyFB-tvA?key=s_nkAX9gvA_vxsU7Lqkrk4ov)

**Recept.**  *Bron:*  [*Slim*](http://www.Slim)  *Academy (2021-2022).*

**SMAK**

SMAK staat voor situatie, mogelijkheden, argumentatie en keuze. Bij de situatie geef je een samenvatting over alles wat de patiënt betreft, plus het therapeutisch doel. Bij de mogelijkheden benoem je de stappen uit de standaardtherapie, maar hierbij zeg je nog niet wat de invloed van de patiënt op deze stappen is. Pas bij de argumentatie beredeneer je aan de hand van de interacties, contra-indicaties en allergieën/lactatie/zwangerschap van de patiënt welke therapeutische mogelijkheid het beste is. Bij de keuze maak je uiteindelijk het recept, zeg je waar de patiënt op moet letten, wanneer de controle plaatsvindt en nog eventuele andere belangrijke mededelingen.

**De SMAK-methode**

*Samenvatting*

Het therapeutischdoel is belangrijk om te noemen met de STAT, gemakkelijk punten scoren! Vertel eerst waarmee de patiënt komt en dan pas daarna de voorgeschiedenis, medicatie (alles) etc. noemen. Zijn er geen allergieën, intoxicaties, zwangerschap/lactatie,vermeld dit dan toch: er zijn geen ‘….’. Patiënt is niet zwanger en/of lacteert niet.

*Mogelijkheden*

Met name bij hypertensie zijn er veel verschillende behandelgroepen. Belangrijk is dat iedereen moet stoppen met roken.

*Argumentatie*

- Zijn er contra-indicaties?
- Zijn er interacties?
- Zijn er allergieën?
- Is de inname vorm geschikt voor de patiënt?
Daarnaast ook overige overwegingen meenemen.

*Therapiekeuze*

Het moet effectief zijn, veilig zijn, geschikt zijn en tegen aanvaardbare kosten.

R/ naam van het medicijn, toedieningsvorm en dosis

Da/ hoeveel stuks je meegeeft

S/ de instructies vandeinname. Daarna benoemen watde patiënt kanverwachten, wat bijwerkingen zijn, etc. Daarna controleafspraak (wanneer merk je het effect), wil je überhaupt eencontroleafspraak.Soms staat het in de NHG-standaard vermeld.

De stappen van het beleid opzoeken in het farmacotherapeutisch kompas is niet juist, zoek altijd op de NHG. Wanneer je iets wilt weten over een middel kun je in het farmacotherapeutisch kompas kijken. De stappen van het farmacotherapeutisch kompas kloppen vaak niet omdat de richtlijnen hier niet worden herzien, terwijl de NHG wel wordt herzien.


### Hoofdstuk 7: Farmacotherapie ‘Ulcus en anemie’

*De informatie in dit hoofdstuk is gebaseerd op:*

- *Online hoorcollege ‘Maagklachten’, RECIPEVUmc.*
**RECIPE VUmc: online hoorcollege**

*Pathofysiologie ulcus*

Onder maagklachten worden verschillendeklachtenverstaan. De klachten kunnen ontstaan door problematiek in de maag zelf, zoals een ulcus. Echter kunnen de klachten ook het gevolg zijn van opkomend maagzuur, waarbij de slokdarm beschadigd raakt (refluxklachten). De slokdarm is niet goed bestand tegen zure substanties.

Refluxklachten en ulcuslijden hebben verschillende oorzaken. Bij refluxklachten is de oorzaak vaak roken of voeding (zure of scherpe middelen). Nicotine ontspant de onderste slokdarmsfincter, waardoor roken altijd een aandachtspunt is bij de therapie. Overigens hebben niet-medicamenteuze opties het meeste effect op refluxklachten. Een medicamenteuze behandeling wordt zelden ingezet.

Bij ulcuslijden is de oorzaak eerder geneesmiddelen (salicylaten of NSAID’s) of bacteriële verwekkers ( *Helicobacter pylori* ).

Een **ulcus** ontstaat doordat de beschermende mucuslaag in de maag doorbroken wordt. Dit is het gevolg van interactie tussen de mucuslaag en de omgeving van de maag. Maagzuur en pepsine komen vrij en beschadigen de maag. Doordat de omgeving van de maag heel zuur is, heeft de maagnauwelijksde mogelijkheid om de verwonding te genezen. Ulcera geven hierdoor ooklangdurigklachten.

**Helicobacter pylori** komt in de maag terecht en nestelt zich in het beschermende mucuslaag. De bacterie produceert vervolgens bepaalde enzymen, waardoor de mucuslaag wordt afgebroken en uiteindelijk kapot gemaakt wordt. Pepsine en maagzuur komen bij de epitheelcellen, met als gevolg ontsteking en celdood.Zo vormt zich een ulcus.

*Behandeling maagklachten*

Indien iemand bij de huisarts komt met maagklachten, dienen de alarmsymptomen langs te gaan. Onder de alarmsymptomen vallen: een acute buik, hematemesis, melena, aanhoudend braken, ongewild gewichtsverlies, anemie, complicaties bij een maagband of indicaties van een geperforeerd ulcus (bijvoorbeeld peritoneale prikkeling, ernstige pijn, koorts).

Bij aanwezigheid van **alarmsymptomen** worden de klachtenop ernst ingeschat.Direct ingrijpen is geïndiceerd bij de meest ernstige gevallen: circulatoire instabiliteit of perforaties. Een patiënt dient te worden behandeld binnen één tot enkele uren als er sprake is van hematemesis, melena, aanhoudend braken met een verhoogde kans op uitdroging of plots ontstane, ernstige of snel-toenemende pijn. Een patiënt wordt alleen op korte termijn behandeld indien er sprake is van aanhoudend braken met een kleine kans op uitdrogen of een stoornis in de pijn bij een voedselpassage.

Vaak zijn er geen alarmsymptomen aanwezig. Er wordt nagegaan of de patiënt NSAID's of andere medicijnen gebruikt. De arts heeft hier niet altijd een overzicht van, omdat NSAID's bij een drogisterij ook gekocht kunnen worden, en daarom niet worden geregistreerd in het zorgportaal. Indien een NSAID wordt gebruikt, dient de arts na te gaan of dit geïndiceerd is. Als de NSAID wel geïndiceerd is, dan wordt er een maagbeschermer toegevoegd. Zo niet, dan dient de NSAID direct gestaakt te worden.

De epitheelcellen in de maag produceren de beschermende mucuslaag, onder andere bestaandeuitbicarbonaat. De aanmaak hiervan wordt gestimuleerd door prostaglandines. NSAIDs remmen de vorming van prostaglandines, waardoor er minder mucus wordt geproduceerd en de mucuslaag uiteindelijk kapotgaat.

Als het medicatiegebruik van de patiënt gecontroleerd is (en eventueel is aangepast), wordt er gekeken naar de niet-medicamenteuze en medicamenteuze behandelingen.

**RECIPE VUmc: refluxklachten** **

*Niet-medicamenteus beleid*

De volgende niet-medicamenteuze adviezen dienen altijd gegeven te worden:

- Stoppen met roken;
- Vermijden van alcohol;
- Voedingsmiddelen die klachten veroorzaken vermijden (zoals zure drank, koffie);
- Verminderen van de abdominale druk (door vermindering van gewicht, hoestklachten of obstipatieklachten);
- Hoofdeinde van het bed verhogen (nachtelijke reflux).
Deze adviezen hebben het meeste effect op refluxklachten, en minder effect op ulcusklachten.

*Medicamenteus beleid*

Het medicamenteuze beleid bestaat uit de volgende stappen:

- Antacida;
- Histamine-2-receptor antagonisten;
- Protonpompremmers (PPI’s).
Eventueel kan een antibioticum gegeven worden. Dit wordt alleen gedaan indien H. pylori is aangetoond.

*Antacida*

**Antacida** (bijvoorbeeld **magnesiumhydroxide** of **aluminiumhydroxide** ) zijn middelen die lokaal werken en oraal worden ingenomen. Eenmaal in de maag neutraliseren antacida het maagzuur. Door de directe werking kunnen deze middelen niet op een andere manier worden ingenomen en werken deze middelen heel snel. Hierdoor kan een reboundeffect gezien worden.

Interacties worden gezien met zouten en bepaalde geneesmiddelen. Een bekend voorbeeld zijn de tetracyclines en de fluorchinolonen, waarbij slecht resorbeerbare complexen worden gevormd. Daarnaast leidt een verlaagde zuurgraad in de maag tot een verslechterde absorptie van andere middelen: sommige middelen hebben een zure omgeving nodig om goed opgenomen te worden.

De voorkeur gaat uit naar het combineren van twee soorten antacida. Dit komt doordat de middelen elkaars bijwerkingen opheffen en zorgen voor een snellere, langere werking. Magnesiumhydroxide geeft als bijwerking vaak laxatie, terwijl aluminiumhydroxide juist obstipatieklachten geeft. Door deze middelen te combineren, ervaart de patiënt amper maag-darmklachten.

*H2-receptor antagonisten*

**Histamine-2-receptor antagonisten** werken vanuit de bloedbaan en kunnen daarom zowel oraal als intravasculair gegeven worden. Door blokkage van de H2-receptor op de pariëtale cellen van de maag, wordt minder maagzuur geproduceerd. Bekende voorbeelden zijn **famotidine** en **cimetidine** .

H2-receptor antagonisten werken langer dan antacida. Het nadeel van cimetidine (en andere H2-receptor antagonisten) is dat het een interactie aangaat met CYP-enzymen.

*PPI’s*

**Protonpompremmers** inhiberen de H+/K+-ATPase-pomp in de epitheelcellen. Er wordt hierdoor geen zuur meer geproduceerd. PPI’s werken, in tegenstelling tot antacida, niet direct vanuit de maag: PPI’s worden ingenomen, vervolgens passeren ze de maag en worden ze opgenomen in de darmen, waarna ze in de bloedbaan terechtkomen en de maag kunnen bereiken.

Omeprazol, pantoprazol en esomeprazol zijn bekende voorbeelden.

PPI’s zijn krachtige remmers van de maagzuursecretie en hebben een lange werkingsduur (ongeveer 24 uur). Hierdoor wordt de maag minder zuur. Dit kan zorgen voor een verminderde opname van bepaalde middelen, zoals **ijzer** .

Op het moment dat een patiënt een **NSAID** gebruikt, dient bij patiënten boven de 70 jaar oud altijd een PPI gegeven te worden. Ook moet er altijd behandeld worden met een PPI bij gebruik van NSAID's indien de patiënt een ulcus of maagcomplicaties in de voorgeschiedenis heeft (ongeacht de leeftijd), in combinatie met minstens twee van de volgende factoren:

- Leeftijd tussen de 60 en 70 jaar;
- Ernstige invaliderende reumatoïde artritis, hartfalen of diabetes;
- Hoge dosering niet-selectieve NSAID;
- Gebruik van co-medicatie met een hoger risico op maagcomplicaties.
Slikt een patiënt **Ascal** (acetylsalicylzuur), dan wordt altijd een PPI gegeven indien één of meer van de volgende factoren aanwezig is:

- Leeftijd van 80 jaar of ouder;
- Leeftijd van 60 jaar of ouder met ulcus of ulcus complicaties in de voorgeschiedenis;
- Leeftijd van 70 of ouder en gebrek aan co- medicatie met een hoger risico op maagcomplicaties.
**Co-medicaties** met een hoger risico op maagcomplicaties zijn:

- Cumarinederivaten;
- P2Y12-remmers (clopidogrel, prasugrel of ticragrelor);
- Acetylsalicylzuurderivaten;
- SSRI’s (kunnen de bloedingsneiging vergroten doordat de trombocyten afhankelijk zijn van serotonine opname voor een normale functie);
- Spironolacton (vertraagt de ulcus genezing);
- Het systeem werkende glucocorticoïd (remt de vorming van prostaglandines).
*Prostaglandine-analoga*

**Prostaglandine-analoga** (bijvoorbeeld misoprostol) zijn ontworpen om te geven aan patiënten met maagklachten, waarbij staken van NSAID's geen mogelijkheid is. De mucus- en bicarbonaatproductie wordt gestimuleerd. Zwangerschap is een absolute contra-indicatie, omdat prostaglandines de baring kunnen induceren.

Deze middelen worden niet opgenomen in de Nederlandse richtlijnen en worden vrijwel nooit voorgeschreven.

*Stepped care*

De behandeling bestaat uit:

- **Antacidum** , bijvoorbeeld:
R/ magnesiumhydroxide 4dd 15mL

s/ 1 uur na iedere maaltijd en voor de nacht

- Vervang antacidum bij onvoldoende effect na 2 of 4 weken door een **H2-receptorantagonist** , bijvoorbeeld:
R/ Famotidine tablet 300mg

s/ 1dd 1 tablet

- Vervang de H2-receptorantagonist bij onvoldoende effect na 2 tot 4 weken door een **PPI** in standaarddosering, bijvoorbeeld:
R/ Omeprazol 20mg

s/ 1dd 1 tablet

PPI’s zijn zeer effectief, maar hebben ook grotere bijwerkingen indien ze chronisch gebruikt worden. Typische klachten zijn infecties, hypomagnesiëmie en vitamine B12 deficiëntie. Chronisch gebruik van een PPI is geassocieerd met nierfunctiestoornissen en osteoporose.

**RECIPE VUmc: ulcusklachten**

Er wordt altijd een H. pylori-test afgenomen bij persisterende klachten (meer dan 2-3 keer per maand), bij recidiverende klachten gedurende één jaar of bij een verdenking op een ulcus. Indien de test positief is, dan dient H. pylori geëradiceerd te worden met antibiotica combinatietherapie. H. pylori is een hardnekkige bacterie, waardoor twee antibiotica worden gegeven met een protonpompremmer: de **triple therapie** .

*Triple therapie*

Bij patiënten ouder dan 18 jaar wordt **amoxicilline** (2dd 1000 mg gedurende 7 dagen) met **claritromycine** (2dd 500 mg gedurende 7 dagen). Dit wordt altijd gecombineerd met een protonpompremmer. Heeft de patiënt een **bètalactamallergie** , dan wordt gekozen voor een combinatie van claritromycine (2dd 500 mg gedurende 7 dagen) met **metronidazol** (3dd 500 mg gedurende 7 dagen).

Ulcera genezen slecht. Na de triple therapie dient een patiënt daarom nog vier weken nabehandeld te worden met een protonpompremmer. De voorkeur gaat uit naar **esomeprazol** of **rabeprazol** , niet de omeprazol of de pantoprazol. Uit studies is gebleken dat esomeprazol en rabeprazol stabielere bloedspiegels geven en de maagzuurverlaging ook stabieler onder controle houden. Dit heeft te maken met de werking van CYP-enzymen.

Er wordt na de behandeling een controle gedaan van de eradicatie aan de hand van de fecestest of de ademtest. H. pylori is namelijk geassocieerd met coloncarcinomen en moet volledig geëradiceerd worden. De controle van de eradicatie vindt 2 weken na het einde van de behandeling plaats.

Ook wordt er met een endoscopie gekeken, 7 of 8 weken na het starten van de triple therapie. Er wordt nagegaan of de ulcus daadwerkelijk verdwenen is, of dat er misschien toch sprake kan zijn van een carcinoom.


### Hoofdstuk 8: PR: Anemie en maagklachten

*De informatie in dit hoofdstuk is gebaseerd op:*

- *Het practicum Farmacotherapie ‘Ulcus en anemie’.*
**Oorzakelijke factoren**

*Reflux/maagklachten*

- Roken (nicotine ontspant de onderste slokdarmsfincter);
- Voeding (zuur, scherp), alcohol.
*Ulcuslijden (ventriculi/duodeni)*

- Geneesmiddelen (salicylaten, NSAID’s);
- Bacterieel: Helicobacter Pylori.
**Casus : Mw. van der Laan (32)**

Voorgeschiedenis: astma en slaapproblemen in verband met werksituatie.

Comorbiditeit/medicatie: Salbutamol 200 microg dosis aërosol; zn 4 dd inhalatie. Ethinylestradiol. 50 microg/levonorgestrel 125 microgram; 1dd. Temazepam 10 mg zn. Paracetamol zn.

Allergie: Huisstofmijt

Intoxicaties: alcohol; 8 alcoholische consumpties per week, roken: x, drugs; x.

A/ Mevrouw van der Laan komt bij u op het spreekuur in verband met nu enkele weken bestaande maagklachten. Sinds twee weken heeft zij last van een ongemakkelijk gevoel boven in haar buik. Daarbij heeft ze ook oprispingen, met name bij platliggen. Soms is zij wat misselijk. Er is geen sprake van melena, hematemesis, of passageklachten. Ze probeert al minder koffie te drinken.

O/ Algemeen: niet ziek, niet pijnlijk ogende vrouw. RR 125/85; pols 75; AF 16.

Abdomen: geen afwijkingen gevonden.

C/ Vrouw met sinds twee weken last van maagklachten zonder alarmsymptomen.

*Samenvatting*

Mevrouw van 32 jaar met sinds twee weken bestaande dyspepsie en reflux, zonder alarmsymptomen, geen relevante VG, 8 EH alcohol per week. Therapeutisch doel: afname van dyspepsie en refluxklachten binnen twee weken, vermijden van chronisch PPI-gebruik.

*Mogelijkheden*

Niet-medicamenteus en medicamenteus (zie hierboven).

*Argumentatie*

Stap 1 beginnen. Geen interacties, geen contra-indicaties, geen allergieën, toedieningsvorm geschikt.

*Keuze*

R/ algeldraat/magnesiumhydroxide, 200/400 mg kauwtablet

DA/ 28 tabletten

S/ 1 kauwtablet per keer innemen, inname een keer na elke maaltijd en voor het slapen gaan.

**Casus 1: Dhr. Claessens (54 jaar)**

Voorgeschiedenis: 20 jaar geleden essentiële hypertensie, 3 maanden geleden maagklachten. Adviezen: stoppen met roken, omeprazol

Co-medicatie: Lisinopril, 1 dd 10 mg. Omeprazol, 1 dd 20 mg

Allergie: Penicilline (10 jaar geleden)

Intoxicaties: Roken (23 sigaretten per dag, 36 PY), alcohol x

A/ Meneer komt op het spreekuur om de uitslag van een uitgevoerde gastroduodenoscopie te bespreken. Meneer slikt sinds 3 maanden omeprazol in verband met vage maagklachten, erger bij vasten. Stoppen met omeprazol lukt niet. U heeft hierop een gastroduodenoscopie aangevraagd op verdenking van H. pylori gerelateerde ulcus ventriculi.

O/ BMI 24,9. Gastroduodenoscopie: ulcus ventriculi, geen afwijkingen in de maag. Biopt corpus maag: H. pylori.

C/ Een 54-jarige man met ulcus ventriculi, gerelateerd aan H. pylori.

In verband met penicilline-allergie metronidazol i.p.v. amoxicilline. Indien geen effect, dan overleggen met de MDL-arts voor een kweek. Let wel op alcoholgebruik bij metronidazol. Esomeprazol heeft de voorkeur, het effect is niet afhankelijk van CYP-enzymen. Hertest H.pylori indien persisterende klachten, 2 weken na laatste inname PPI en 4 weken na laatste inname antibiotica. Controle gastroduodenoscopie 2 weken na laatste inname PPI indien endoscopisch aangetoond ulcus pepticum (ter uitsluiting van een maagcarcinoom). De keuze is triple therapie:

R/ Esomeprazol oraal tablet (20 mg)

DA/ 14 tabletten

S/ 2 dd 1 tablet (20 mg), gedurende 7 dagen + vier weken nabehandelen

R/ Claritromycine oraal tablet (500 mg)

DA/ 14 tabletten

S/ 2 dd 1 tablet (500 mg), gedurende 7 dagen, kuur afmaken

R/ Metronidazol oraal tablet (500 mg)

DA/ 14 tabletten

S/ 2dd 1 tablet (500 mg), gedurende 7 dagen, kuur afmaken, geen alcohol drinken

**Casus 2: Dhr. Lambert (70)**

Voorgeschiedenis 13 jaar geleden: hypercholesterolemie. 9 jaar geleden: Hypertensie. 4 jaar geleden: herseninfarct

Co-medicatie: Clopidogrel 1 dd 75 mg. Hydrochloorthiazide 1 dd 12,5 mg. Lisinopril 1 dd 10 mg. Simvastatine 1 dd 40 mg. Ibuprofen 1 dd 400 mg

Allergie -

Intoxicaties -

A/ Meneer Lambert heeft al enige weken last van een zeurende pijn in de regio epigastrica. Daarnaast heeft hij zwarte stinkende ontlasting gehad. Daarop heeft de huisarts hem doorverwezen naar de MDL voor een gastroscopie.

O/ Bij gastroscopie: niet actief bloedend ulcus ventriculi. Biopt maagslijmvlies: H. pylori negatief.

C/ 70- jarige patiënt met een NSAID gerelateerde ulcus ventriculi.

Therapeutisch doel: genezing van de ulcus binnen 4-6 weken, afname van pijnklachten en voorkomen van een maagbloeding. Je wilt 4 weken PPI standaarddosering geven, en stoppen/ vervangen van ibuprofen. De keuze is: Pantoprazol 1 dd 40 mg gedurende vier weken.

**NSAID’s en PPI’s**

Pijnstillers kunnen een negatief effect hebben op het waterleven, zoals algen en vissen. Van de 5 onderzochte pijnstillers heeft diclofenac de grootste milieu impact. Paracetamol heeft een minder grote milieu impact en daardoor heeft dit de voorkeur. PPI’s worden grotendeels in het lichaam gemetaboliseerd. PPI’s lijken verder geen effect op het waterleven te hebben, ze kunnen het microbioom wel verstoren.

*Aanvullende vragen*

Welke interactie is er tussen NSAID’s en acetylsalicylzuur?

Had deze patiënt al eerder een maagbeschermer moeten krijgen bij zijn huidige medicatie?

Dient controle in dit geval plaats te vinden?

Wat zijn hydrochloorthiazide, clopidogrel en simvastatine?

Welke interactie is er tussen clopidogrel en protonpompremmers?

Waarom is paracetamol een betere keuze wat betreft milieu-impact dan NSAID’s?

Welke gezondheids- en milieuoverwegingen zijn er voor antacida?

**Casus 3: Mw. Pronk (62)**

Voorgeschiedenis: 6 weken geleden: divertikelbloeding. 2 dagen geleden: UWI met weefselinvasie waarvoor ciprofloxacine 7 dagen 2dd 500 mg

Comorbiditeit/medicatie: Ciprofloxacine, 2 dd 500 mg

Allergie: Penicilline

Intoxicaties: 3-4 alcoholische consumpties per week, 10 sigaretten per dag

A/ Een 62-jarige patiënte meldde zich 2 dagen geleden met een urineweginfectie met pijn in de flank waarop u ciprofloxacine heeft voorgeschreven. Vandaag komt ze wederom bij u op het spreekuur, omdat ze zich al enige tijd vermoeid voelt. Ze dacht eerst dat dit met goede nachtrust wel over zou gaan, maar omdat dat geen verbetering lijkt te bieden en ze zich er enigszins zorgen over maakt, is ze toch weer gekomen. Ze vraagt zich af of het misschien te maken kan hebben met die bloeding die ze 6 weken geleden heeft gehad.

O/ RR 105/65; pols 95/min. Lab: Hb 6,5 mmol/l, MCV < 80 fl, ferritine 18 μg/l.

C/ Vrouw met ijzergebreksanemie na divertikelbloeding (6 weken geleden).

Het therapeutisch doel is het verminderen van vermoeidheidsklachten en het omhoog brengen van het Hb binnen enkele weken/maanden. Niet medicamenteus: voeding is vaak niet de oorzaak van een ijzergebreksanemie. Medicamenteus kunnen er ijzerpreparaten gegeven worden. Dit zorgt wel voor een verminderde opname van ciprofloxacine. Daarom kan je de preparaten twee uur voor en vier uur na de ciprofloxacine geven. Of je maakt eerst de kuur af en laat mevrouw dan de ijzerpreparaten geven. De keuze is dus Ferrofumaraat, tablet 200 mg, 2 uur na ciprofloxacine. Het moet geslikt worden op een lege maag, ‘s ochtends, niet binnen 2 uur of 4 uur na koffie/thee/melk en bij voorkeur gelijktijdig met een product met vitamine C (sinaasappelsap). Het tablet moet geheel doorgeslikt worden. Mevrouw mag terugkomen na vier weken, je verwacht een stijging van 0,5 mmol/L Hb stijging per week.


### Hoofdstuk 9: Farmacotherapie ‘Cardiovasculair Risicomanagement’

*De informatie in dit hoofdstuk is gebaseerd op:*

- *Online hoorcollege ‘Hart- en Vaatziekten’, RECIPE Vumc*
**RECIPE VUmc: online hoorcollege**

*Antistolling en -stelping*

De **primaire hemostase** verloopt in de volgende stappen:

- Endotheelschade leidt tot de blootstelling van **von-Willebrand factor** (vWF);
- Trombocyten adhereren aan de vWF;
- Granula secreteren ADP, tromboxaan A2(prostaglandine) en serotonine;
- Trombocyten worden gerekruteerd en hechten aan elkaar ( **aggregatie** );
- **Hemostatische plugvorming** : hierdoor wordt een los stolsel gevormd. Om doorbloeding te voorkomen, is de secundaire hemostase vereist.
**Secundaire hemostase** bestaat uit de activatie van de stollingscascade, waarbij fibrinogeen uiteindelijk wordt omgezet tot fibrine. Fibrine zorgt voor het verstevigen van de hemostatische plug. Uiteindelijk ontstaat er een trombus.

Een stolsel moet echter niet oneindig doorgroeien. Onder invloed van (plasminogeen omzetting tot) plasmine, wordt fibrine afgebroken, waarbij onder andere **D-dimeer** vrijkomt.

*Atherosclerotische schade*

**Atherosclerose** is aderverkalking in de intima van de slagaders, waardoor het bloedvat vernauwt. Indien een scheur ontstaat in de plaque, wordt het endotheel beschadigd en komt vWF vrij. De primaire hemostase wordt gestimuleerd. Dooruiteindelijktrombusvormingraakt het gehele bloedvat dicht: een infarct.

Omdat de primaire hemostase de afsluiting van het bloedvat veroorzaakt, worden atherosclerotische aandoeningen behandeld metplaatjesaggregatieremmers(antistelping). Dit blijkt effectiever dan secundaire hemostase-remmers.

Voorbeelden van **plaatjesaggregatieremmers** zijn:

- Salicylaten;
- P2Y12-remmers;
- Fosfodiesterases.
*Niet-atherosclerotische schade*

Bij niet-atherosclerotische bloedingsneiging is er sprake van **hypercoagulabiliteit** of stase van bloed (door immobiliteit). Er vormen stolsels die zorgen voor lokale problemen ofembolievorming.Vaatwandschade speelt nauwelijks tot geen rol.

Voorbeelden zijn atriumfibrilleren (stase van circulatie), kunstmatige hartkleppen (turbulente flow), longembolieën en diep-veneuze trombose. Gezien het gebrek aan vaatwandschade, heeft plaatjesaggregatieremming weinig effect en bestaat de therapie uit secundaire hemostase-remmers ( **antistolling** ).

Voorbeelden van antistollingsmiddelen zijn:

- Vitamine K antagonisten;
- Directe Orale Anticoagulantia (DOAC’s);
- Heparines;
- Low-Molecular Weight Heparine (LMWH).
**Fibrinolytica** wordt alleen overwogen bij ernstige én acute stollingsproblemen, zoals een acuut herseninfarct of een levensgevaarlijke longembolie.

*Therapie*

Tijdens het behandelen van een hemostatisch probleem, dient een goede balans tussen het tromboserisico en het bloedingsrisico te worden gevonden.

**RECIPE VUmc: primaire hemostase remmers**

*Salicylaten*

**Salicylaten** inhiberen tromboxaan A2 afgifte van de trombocyt door irreversibele binding aan COX. De werkingsduur is ongeveer tien dagen (de levensduur van een trombocyt). Deze middelen hebben zelf een halfwaardetijd van twintig minuten.

**Bijwerkingen** zijn:

- Verhoogde bloedingsneiging;
- Maagklachten en -ulceratie.
**Interacties** zijn:

- Andere antistollingsmiddelen;
- Andere middelen die de slijmlaag in de maag verminderen, zoals NSAIDs of steroïden;
- Middelen die reversibel COX remmen, zoals ibuprofen.
Soms is het nodig om de salicylaten te **couperen** . Dit wordt bijvoorbeeld gedaan bij hersenoperaties. Vijf dagen van tevoren dient de behandeling met salicylaten te worden gestaakt.

Couperen kan op verschillende manieren:

- **Desmopressine** : vWF wordt makkelijker afgegeven, waardoor de functionele trombocyten makkelijker kunnen aggregeren;
- Trombocytentransfusie.
*P2Y12-remmers*

**P2Y12-remmers** zorgen voor inhibitie van ADP-afhankelijke plaatjesactivatie, via remming op de PP2Y12-receptor. **Clopidogrel** bindt irreversibel, terwijl **ticagrelor** en **prasugrel** reversibel binden. Deze plaatjesremmers zijn potenter dan de salicylaten.

**Bijwerkingen** zijn:

- Verhoogde bloedingsneiging, waarbij er harder/heftigerbloedwordt dan bij salicylaten.
**Interacties** zijn:

- Andere antistollingsmiddelen;
- Clopidogrel met **omeprazol** : clopidogrel is een substraat voor het CYP-enzym dat omeprazol remt. Het combineren van deze twee middelen leidt tot de remming van clopidogrel-activatie, waardoor het minder werkzaam wordt.
Er wordt gecoupeerd voorafgaand aan chirurgische ingrepen. **Couperen** bestaat uit:

- Desmopressine;
- Trombocytentransfusie.
*Fosfodiësteraseremmers*

Fosfodiësteraseremmers ** remmen cAMP en cGMP, waardoor er minder activatie en adhesie is van de trombocyten. De werkingsduur is ongeveer twaalf uur, gezien de reversibele binding.

**Bijwerkingen** zijn:

- Verhoogde bloedingsneiging.
**Interacties** zijn:

- Andere antistollingsmiddelen.
**Couperen** wordt uitgevoerd aan de hand van:

- Desmopressine;
- Trombocytentransfusie.
Momenteel worden deze middelen alleen gebruikt bij een herseninfarct op het moment dat clopidogrelmonotherapie niet mogelijk is.

**RECIPE VUmc: secundaire hemostase remmers**

*Vitamine K antagonisten*

**Vitamine K antagonisten** remmen vitamine K afhankelijke productie van stollingsfactoren II, VII, IX en X. De lever wordt geremd, waardoor minder van de stollingsfactoren worden gesynthetiseerd.

Op het moment dat deze medicatie voor het eerst gegeven wordt, zijn de stollingsfactoren II, VII, IX en X nog in de circulatie aanwezig. Het duurt enkele dagen voordat deze stoffen uitgewerkt zijn en worden afgebroken door het lichaam. Vandaar dat toediening van vitamine K antagonisten pas een effect bewerkstelligt na enkele dagen.

Wordt gestopt met deze middelen, dan is het effect afhankelijk van de halfwaardetijd. Voor **acenocoumarol** is de halfwaardetijd korter, waardoor de werkingsduur tussen de drie tot vijf dagen ligt. **Fenprocoumon** heeft een langere halfwaardetijd, met een werkingsduur van ongeveer drie weken.

De werking van deze middelen wordt vastgesteld aan de hand van de **INR** (international normalised ratio). Indien een patiënt geen antistollingsmedicatie gebruikt, dient de INR 1,0 te zijn. Indien de patiënt onder behandeling is met een vitamine K antagonist, wordtgestreefdnaareen INR van 2,0-2,5.

Bijwerkingenzijn:

- Verhoogde bloedingsneiging.
Interactieszijn:

- Andere antistollingsmiddelen;
- Vitamine K-bevattende voeding;
- Acenocoumarol en **cotrimoxazol** :acenocoumarolafbraak wordt geremd door CYP-werking van cotrimoxazol.
Couperen van de bloeding bestaat uit de volgende stappen:

- Toedienen vitamine K (effect na 12-24 uur);
- Vierfactor concentraat (direct effect);
- Volbloed of plasmatransfusie.
De werking van vitamine K antagonisten moet regelmatig gecontroleerd worden door de **trombosedienst** . Aan het begin van de behandeling wordt een patiënt iedere week gecontroleerd. Later in de behandeling is dit eens in de maand. Middels bloedprikken wordt de INR bepaald en wordt het behandelplan voor de komende dagen/weken vastgesteld.

*DOAC’s*

**DOAC’s** remmen bepaalde stollingsfactoren. **Dabigatran** remt trombine (factor II), **apixaban** / **edoxaban** / **rivaroxaban** remmen factor Xa. Stollingsfactoren worden hierdoor direct geremd. Afhankelijk van de nierfunctie is de werkingsduur ongeveer 24 uur.

Bij **nierfunctiestoornissen** is de werkingsduur anders. Echter is onduidelijk hoe de werkingsduur verandert indien een patiënt een nierfunctiestoornis heeft (omdat nierfunctiestoornissen in verschillende graderingen kunnen optreden). Vandaar zijn nierfunctiestoornissen een **absolute contra-indicatie** voor het gebruik van DOAC’s.

Omdat deze medicijnen direct werken, hebben ze ook effect op de plek waar de hoogste concentratie DOAC’s gezien wordt. Dit is in het maag-darmkanaal, waardoor er een verhoogde intestinale bloedingsneiging is.

Bijwerkingen zijn:

- Verhoogde (intestinale) bloedingsneiging.
Interacties zijn:

- Andere antistolling.
Couperenbestaat uit:

- Dabigatran wordt gebonden door **idarucizumab** ;
- Andexanet-alfa.
*Heparines*

**Heparines** remmen direct factor X en II. De werkingsduur van heparine is kort, waardoor een continue infusie nodig is (werkingsduur van twee tot drie uur). De LMWH’s hebben juist een langere werkingsduur: afhankelijk van de soort LMWH, is de werkingsduur tussen de 12 en 24 uur.

Bijwerkingen zijn:

- Verhoogde bloedingsneiging (vooral intestinaal);
- **Heparine-geïnduceerde trombocytopenie** : heparineactiveertde trombocyten, waardoor stollingsproblemen optreden en de trombocyten ook uiteindelijk opraken.
Interacties zijn:

- Andere antistolling.
Couperenvan een bloeding:

- **Protamine** : geschikt voor gewone heparine, doordat het hieraan bindt en het onwerkzaam maakt;
- Volbloed of plasma-transfusie (bevatstollingsfactorendie ontbreken): kan echter pas toegediend worden nadat de heparine al enkele uren is gestaakt. Heparine bindt anders aan de transfusie-stollingsfactoren.
Protamine is contra-geïndiceerd voor patiënten met een allergie voor schaaldieren of vissen. Dat komt doordat protamine wordt gekweekt uit viseiwitten.


|  | Vitamine K antagonisten | DOAC’s | Heparine | LMWH |
| --- | --- | --- | --- | --- |
| Atriumfibrilleren | + | + | + | + |
| Mechanische kunstklep | + | - | + | + |
| VTE | + | + | + | + |
| VTE + kanker | - | Wellicht in de toekomst | + | + |
| VTE preventie | - | - | - | + |
| VTE preventie bij langdurige immobilisatie | - | + | - | + |

**Toepasbaarheid van secundaire hemostaseremmers** . *Bron: Tabel 10.1, Slim Academy (2024).*

LMWH’s kunnen worden gegeven in zowel een therapeutische hoeveelheid als in een profylactische hoeveelheid. Vandaar dat het alle hierboven vermelde anticoagulantia beelden kan behandelen.

**RECIPE VUmc: boezemfibrilleren**

Bij **boezemfibrilleren** ontstaat de elektrische impuls niet alleen in de sinusknoop, maar ook op verschillende plekken in beide atria. Er is geen standaardfrequentie meer – de atria trekken samen met een frequentie van wel 300 slagen/minuut. Op de hartfunctie heeft het weinig effect, omdat de ventrikels niet beïnvloed worden.

Er ontstaat een turbulente bloedflow, waarbij een deel van het bloed stil komt te staan (voornamelijk bij de hartoortjes). Stase van bloed leidt bij boezemfibrilleren tot stolselvorming. Deze stolselskunnen via de aorta de lichaamscirculatie binnentreden. Het stolsel kan ook richting de hersenen toeschieten en een herseninfarct veroorzaken.

Indien de **AV-knoop** ook op hol slaat, dan worden de stromen vanuit de atria deels doorgelaten naar de ventrikels. Hierdoor gaat de algehele hartslagflinkomhoog, tot wel 150 slagen/minuut. Dit geeft ongewenste klachten en vereist een andere soort behandeling.

De behandeling bestaat uit:

- Voorkomen van embolieën door stolselvorming in de atria:
  - DOAC’s;
  - Vitamine K antagonisten;
- Tegengaan klachten (pompkrachtverlies, hartkloppingen):
  - Ritmecontrole (herstellen hartritme door sinusknoop frequentie te herstellen): **antiaritmica** ;
  - Hartslag controle (voorkomen dat de stromen voor doorgegeven naar de AV-knoop en ventrikelfibrilleren kunnen veroorzaken): bètablokkers, non-DHP’s of digoxine.
*Bètablokkers*

**β1-receptoren** bevinden zich in het hart en zorgen voor toename van contractiekracht en hartfrequentie (door toename AV-geleiding). Bij de nieren zorgen deze receptoren voor activatie van het RAAS-systeem. **β2-receptoren** bevinden zich in de longen en kleine bloedvaten, met als gevolg bronchodilatatie en vasodilatatie.

**Bètablokkers** remmen de werking van deze receptoren. Er treedt een bradycardie op bij remming van de β1-receptoren, met een verminderde zuurstofbehoefte. Daarnaast zorgt het voor een bloeddrukverlaging door remmen van het RAAS-systeem. Nadelige effecten zijn een verminderde inspanningstolerantie en orthostatische hypotensie.

Indien β2-receptoren geremd worden, worden alleen negatieve effecten gezien. Hieronder zijn astmatische klachten, koude handen en doorbloedingsstoornissen de meest voorkomende.

**Metoprolol** is een voorbeeld van een selectieve bètablokker (voornamelijk β1-receptoren). **Propranolol** is niet-selectief (beide bètareceptoren).

Bijwerkingen:

- Verminderde inspanningstolerantie;
- Orthostatische hypotensie;
- Astmatische klachten, koude acra, doorbloedingsstoornissen;
- Levendige dromen.
Interacties:

- Andere hartvertragende medicatie (non-DHP’s, digoxine);
- Andere bloeddrukverlager.
Contra-indicaties:

- Geleidingsstoornissen (o.a. hooggradige AV-block);
- Ernstige astma;
- Ernstig gestoorde perifere doorbloeding.
*Calciumantagonisten*

**DHP’s** remmen calciumkanalen in de arteriële vaatwand, met als gevolg een bloeddrukverlaging en een lichte verlaging van de pompweerstand van het hart. Er is een indicatie bij hypertensie en enig effect bij Angina Pectoris.

**Non-DHP’s** remmen ook de calciumkanalen in de arteriële vaatwand, maar ook de calciumkanalen in de hartspier. De functie is daarom negatief inotroop, negatief chronotroop en negatief dromotroop. De enige twee soorten zijn verapamil en diltiazem. Er is een indicatie bij ritmestoornissen en Angina Pectoris, gezien remming van de hartspier.

Bijwerkingen:

- Oedeem (vaten gaan openstaan en lekken vocht);
- Hoofdpijn (hetzelfde als bij oedeem);
- Non-DHP: verminderde inspanningstolerantie.
Interacties:

- Andere bloeddrukverlagers;
- Hartvertragende medicatie;
- **DHP** : substraat van CYP3A4, waardoor het niet gegeven mag worden met grapefruitsap en CYP3A4-remmers;
- **Non-DHP** : remmer van CYP3A4, waardoor het niet gegeven mag worden met statines of DHP’s.
Contra-indicaties:

- Non-DHP’s: geleidingsstoornissen (o.a. hooggradig AV-block) en hartfalen.
*Digoxine*

**Digoxine** remt de natrium-kalium wisseltransporter in de hartspiercellen, waardoor er meer intracellulair natrium wordt gezien. Er is daardoor ook meer natrium beschikbaar voor intracellulair calcium  Omdat er meer contractie kracht is, is er sprake van een positief inotrope werking. Overig is digoxine wel negatief chronotroop en dromotroop.

Bijwerkingen:

- Geleidingsstoornissen;
- Bradycardie.
Interacties:

- Pgp-remmers en inductoren;
- Middelen die een hypokaliëmie geven;
- Andere hartverlagende medicatie.
Contra-indicaties:

- Geleidingsstoornissen;
- Hypokaliëmie.
**RECIPE VUmc: Angina Pectoris (AP)**

**Angina pectoris** is een niet-volledige occlusie van een coronaire arterie. Er ontstaat een disbalans tussen de zuurstofbehoefte (gaat omhoog) en de zuurstofaanvoer (neemt af). Bij stabiele angina pectoris worden klachten alleen gezien bij typische uitlokkende factoren. Indien klachten ontstaan bij inspanning maar niet verwijden bij rust, is er sprake van een instabiele angina pectoris.

Het behandeldoel van stabiele angina pectoris:

- Aanvalsbehandeling (couperen huidig aanval):
  - Kortwerkende nitraten;
- Onderhoudsbehandeling (verminderen aantal aanvallen):
  - Bètablokkers of DHP’s;
  - Langwerkende nitraten;
  - Non-DHP’s;
- Cardiovasculaire preventie (tegengaan toekomstige atherosclerotische problemen):
  - Salicylaten;
  - Statines.
*Kortwerkende nitraten*

**Kortwerkende nitraten** leiden tot sterke veneuze vaatverwijding, minder terugstroom naar het hart (afgenomen preload) en minder zuurstofbehoefte om bloed weg te pompen (geringe arteriële vaatverwijding). Gezien de veneuze vaatverwijding is er sprake van een hypotensie, waardoor patiënten de nitraten liggend of zittend dienen te worden ingenomen.

Indien kortwerkende nitraten worden gebruikt voor diagnosticum: drie giften innemen incirca15 minuten. Bij een verbetering van klachten, wordt een stabiele angina pectoris gediagnosticeerd.

Bijwerkingen:

- Verlaging preload door veneuze vasodilatatie;
- Forse hypotensie;
- Hoofdpijn.
Interacties:

- Andere vaatverwijders, inclusief medicatie tegen erectiele dysfunctie.
Contra-indicaties:

- Hypotensieve shock
*Statines*

**Statines** hebben mogelijk effect op de vaatwand,daarnaast een cholesterolverlagendefunctie.

Bijwerkingen:

- Spierpijn.
Interacties:

- Substraat voor CYP3A4 (dus niet geven i.c.m. grapefruitsap en non-DHP’s). ____
Contra-indicaties:

- Leverziekten.
**RECIPE VUmc: Hartinfarct**

Een **hartinfarct** is een volledige afsluiting van een coronaire arterie (meestal door plaqueruptuur). De behandeling bestaat uit re-vascularisatie en cardiovasculaire preventie (met als doel het behouden van de hartfunctie).

De ‘ **Golden Five** ’ van de behandeling bestaat uit:

- Salicylaat (Ascal);
- P2Y12-remmer (meestal gedurende één jaar);
- Bètablokker;
- ACE-remmer;
- Statine.
*ACE-remmers*

**ACE-remmers** remmen ACE, waardoor de bloeddruk verlaagd wordt (antihypertensiva). Daarnaast zorgen ACE-remmers ook voorremodelingvan de hartspier.

Bijwerkingen:

- Orthostatische hypertensie;
- Kriebelhoest (ACE-remmer dient dan vervangen te worden door een ARB).
Interacties:

- NSAIDs (nierfunctieverlies); ____
- Overige bloeddrukverlagers (hypotensie). ____
Contra-indicaties:

- Overgevoeligheid;
- Pre-terminaal nierfalen.
**RECIPE VUmc: Hartfalen**

**Hartfalen** is een verminderde pompfunctie van het hart met klachten. Behandeldoelen zijn het tegengaan van acute overvulling en het behouden van de hartfunctie:

- Bètablokkers: vermindert cardiac output, maar zorgt ervoor dat het hart minder op de maximale capaciteit hoeft te pompen. Hierdoor is er minder progressie van het hartfalen;
- ACE-remmer;
- Lisdiuretica;
- Spironolacton;
- Digoxine.
*Lisdiuretica*

**Lisdiuretica** grijpen aan in de Lis van Henle en zorgen voor meer vochtverlies dan thiazides (hebben pas effect in de distale tubulus). Echter is er minder bloeddrukverlaging, omdat lisdiuretica geen vasodilatatieveroorzaakt.

Voorbeelden zijn **furosemide** en **bumetanide** .

Bijwerkingen:

- Hypokaliëmie;
- Uitdroging (echter weinig, gezien de werking van spironolacton in het einde van de nefron);
- Orthostatische hypertensie.
Interacties:

- Andere diuretica.
Contra-indicaties:

- Hypokaliëmie;
- Uitdroging.
*Spironolacton*

**Spironolacton** is een kaliumsparend diureticum. Het remtkalium uitwisselinguit het bloed tegen natrium in de voorurine. Bekendste vormen zijn **spironolacton** en **eplerenon** (remming aldosteronreceptor).

Bijwerkingen:

- Hyperkaliëmie;
- Uitdroging;
- Orthostatische hypotensie.
Interacties:

- Andere diuretica;
- ACE-remmers/ARB’s (hogere kans hyperkaliëmie);
- Antihypertensiva (orthostatische hypertensie).
Contra-indicaties:

- Hyperkaliëmie;
- Ernstige nierfunctiestoornissen.
**RECIPE VUmc: Hypertensie**

Hypertensie kan behandeld worden aan de hand van de ABCD-methode.

**ACE-remmer** : geïndiceerd bij hypertensie, hartfalen en diabetische proteïnurie.

Bijwerkingen:

- Prikkelhoest;
- Hyperkaliëmie;
- Nierfalen;
- Hypotensie;
- Valneiging;
- Angio-oedeem.
Interacties:

- NSAIDs (nierfalen). ____
Contra-indicaties:

- Angio-oedeem.
**Bètablokker** : geïndiceerd voor atriumfibrilleren, hypertensie, angina pectoris, hartfalen, secundaire preventie na myocardinfarct. ____

Bijwerkingen:

- Hypotensie;
- Bradycardie;
- Valneiging.
Interacties:

- Digoxine (bradycardie); ____
- Verapamil (bradycardie). ____
Contra-indicaties:

- Bradycardie;
- Perifere perfusiestoornissen;
- AV-block (tweede en derdegraads);
- Astma.
**Calciumantagonisten** : alleen DHP’s functioneel voor hypertensiebehandeling.

Bijwerkingen:

- Hoofdpijn (vaatverwijding);
- Roodkleuring gezicht (vaatverwijding);
- Valneiging;
- Oedeem;
- Obstipatie.
Interacties:

- Bètablokker (bradycardie); ____
- CYP-450 (simvastatine). ____
**Thiazidediuretica** : vermindert op lange termijn de perifere vaatweerstand en vermindert volume.

Bijwerkingen:

- Dehydratie;
- Hypotensie;
- Hypokaliëmie (ritmestoornissen);
- Hyponatriëmie (misselijkheid, verwardheid, valneiging).
Interacties:

- SSRI (verhogen hyponatriëmie);
- Opiaten en benzodiazepines (verhogenvalneiging).
Contra-indicaties:

- Nierinsufficiëntie;
- Anurie.
**RECIPE VUmc: Hypercholesterolemie**

Indien een patiënt < 70 jaar oud is en secundaire preventie nodig heeft, dan wordt destreefwaardevan het LDL-cholesterol 1,8 mmol/L. **Secundaire preventie** wordt gestart na doorstaan myocardinfarct, CVA, angina pectoris of perifeer arterieel vaatlijden. Het behandelplan is:

- Hoog-potente statine of statine én Ezetimibe;
- Dosisverhoging statine;
- Evolucumab (PCSK-antilichamen)
  - Alleen indien **zeer hoog risico** op hart- en vaatziekten
Destreefwaarde vanhetLDL-cholesterol is 2,6 indien de patiënt > 70 jaar oud is of als primaire preventie nodig is. **Primaire preventie** wordt gestart indien er sprake is van diabetes mellitus, chronische nierschade, totaalcholesterol > 8,0 mmol/L of de bloeddruk > 180 mmHg is. Het behandelplan is dan:

- Statine;
- Dosisverhoging statine OF toevoegenvanezetimibe;
- Evolucumab (PCSK-antilichamen).
*Statines*

**Statines** remmen de productie van cholesterol in de lever en verhogen de hoeveelheid LDL-receptoren op het celmembraan van de hepatocyten. Hierdoor wordt de hoeveelheid LDL-cholesterol in het lichaam verminderd. **Atorvastatine** en **rosuvastatine** hebben een langere halfwaardetijd en werking zowel gedurende de nacht als gedurende de dag. **Simvastatine** werkt minder lang en moet voor de nacht ingenomen worden.

Bijwerkingen:

- Spierpijn (myopathie).
Interacties:

- CYP3A (denk aan grapefruit en verapamil, waardoor statine minder wordt afgebroken en langer werkzaam is).
Contra-indicaties:

- Zwangerschap;
- Borstvoeding;
- Acute leverfalen.
*Ezetimibe*

**Ezetimibe**vermindertdecholesterolopnamein de darm.

Bijwerkingen:

- Gastro-intestinale klachten.
*PCSK9-remmers*

**PCSK9-remmers** remmen PCSK9, een enzym dat onder normale omstandigheden LDL-receptoren afbreekt. Het is een subcutane injectie die één à twee keer per maand gegeven moet worden. Het verlaagt veel beter de LDL-concentraties dan statines en ezetimibe,maar biedt geen duidelijk voordeel vanhart- en vaatziekten en overlijden.

Bijwerkingen:

- Immunologische en allergische reacties.
**Casus 1**


| Casus 1: Dhr Lukoki (60)                                             situatie: huisartsgeneeskundeLeermoment casus: verminderde werkzaamheid ACE-remmers bij negroïde ras + interactie diuretica-NSAID’s |
| --- |
| Personalia:  Afkomstig uit Congo (sinds 2005 in NL)Voorgeschiedenis:‘00 Reumatoïde artritis‘12 hypercholesterolemieHuidige medicatie:Diclofenac 2dd 50mgSimvastatine 1dd 40 mgPantoprazol 1dd 40 mgAllergie: -Intoxicaties: Sigaretten (pakje per dag, 40 py). Alcohol -A/ Tijdens een verzekeringskeuring op het werk werd vorige maand bij dhr. Lukoki een te hoge bloeddruk geconstateerd. De bloeddruk is deze maand driemaal gemeten, waarbij de tensie steeds rond de genoemde waarde schommelt. Meneer vertelt dat zijn vader op 55-jarige leeftijd is overleden aan een myocardinfarct.O/ RR 170/155 mmHg, totaalcholesterol 5,7 mmol/l, LDL 1,7 mmol/l, GFR > 60 ml/min. Gewicht 87 kg, lengte 171 cmC/ Negroïde, 60-jarige man met sinds enige maanden bestaande essentiële hypertensie. |

**Casus.**  *Bron: Practicum farmacotherapie B3 casuïstiek hypertensie en angina pectoris (2023-2024)*

*Samenvatting*

- Personalia: Meneer Lukoki, zestig jaar;
- Huidige klacht: essentiële hypertensie;
- Relevante VG: reumatoïde artritis (2000) en hypercholesterolemie (2012);
- Comorbiditeiten en co-medicatie:
  - RA waarvoor diclofenac (eenmaal daags 50 milligram) pantoprazol (eenmaal daags 40 milligram, tegen maagklachten bij diclofenac gebruik);
  - Hypercholesterolemie waarvoor simvastatine (1 dd 40 mg);
  - Komt uit Congo (negroïde ras);
  - Weegt 87 kilogram bij een lengte van 171 cm: BMI 27.7;
  - Bloeddruk 170/115 mmHg, TC 5.7, LDL 1.7 mmol/l en eGFR >60ml/min;
- Zwangerschap, lactatie, allergie en intoxicatie: heeft geen allergieën en rookt een pakje sigaretten per dag (veertig packyears) verder geen alcohol gebruik;
- Therapeutisch doel: normaliseren bloeddruk tot ≤140 mmHg systolisch en ≤90 diastolisch,vermindertrisico HVZ en mortaliteit op lange termijn.
Cardiovasculair risico is meer dan vijftig procent, want hij is zestig jaar oud en heeft reuma(tel vijftien jaar er bij op in de tabel van CVRM). Daarnaast heeft hij ook hypercholesterolemie en eenzeerhoge bloeddruk; systolische bloeddruk is 170 mmHg.

*Mogelijkheden*

*Niet-medicamenteuze adviezen:*

- Niet roken, het effect treedt op in de eerste twee tot drie jaar na het stoppen en reduceert het risico op HVZ op alle leeftijden;
- Voldoende bewegen, ten minste vijf dagen per week, dertig minuten per dag matig intensieve activiteit;
- Gezond eten conform NHG-zorgmodule leefstijl voeding, maar in ieder geval met weinig alcohol en zout;
- Optimaal gewicht: een BMI ≤25 kg/m2bij personen tot zeventig jaar. Bij ouderen is de relatie tussen BMI en HVZ minder eenduidig en is een BMI ≤30 kg/m2voldoende. Een gewichtsreductie van drie tot negen procent kan de bloeddruk met drie mmHg laten dalen;
- Tracht stress te voorkomen, dan wel tijdig te herkennen en te reduceren. Desnoods met een verwijzing naar een psycholoog of bedrijfsarts.
*Medicamenteuze adviezen*

Het ABCD van hypertensie:

- Antihypertensiva;
- Bètablokkers;
- Calciumantagonisten;
- Diuretica.
Bij negroïde mensen:

- Stap 1: calciumantagonist of diureticum;
- Stap 2: bij onvoldoende behalen streefwaarden voeg je een antihypertensivum of bètablokker toe;
- Stap 3: als de streefwaarde nog niet is bereikt ga je een diureticum of calciumantagonist toe voegen (afhankelijk van wat je bij stap 1 hebt gedaan), et cetera.
*Argumentatie*

*Niet-medicamenteus:*

Stoppen met roken is het belangrijkste advies. Daarnaast zou de patiënt gewicht kunnen verliezen.

*Medicamenteus:*

Hypertensie kan ook worden veroorzaakt door NSAID’s dus je zou kunnen overwegen om dit te stoppen en te vervangen door andere pijnmedicatie. Ook: doorverwijzen.

Gezien het feit dat de patiënt van negroïde afkomst is, hebben calciumantagonisten of diuretica de voorkeur.

- Thiazidediuretica blokkeren het Na+/CL2- co-transport in de distale tubulus en heeft een interactie met NSAID’s (verminderen het diuretisch en antihypertensief effect):
  - Diuretica werken dilaterend en verminderen op lange termijn de perifere vaatweerstand;
  - NSAID’s zorgen voor vasoconstrictie
- Calciumantagonisten kunnen de plasmaconcentratie van geneesmiddelen die substraat zijn voor CYP1A,2C en 3A4 verhogen, waaronder voor simvastatine. Dit is niet een ernstige interactie, maar dient wel in het achterhoofd te worden gehouden bij controle.
In dit geval zou je dus een calciumantagonist voorschrijven:

- Goed voor hypertensie: dihydropyridine (amlodipine, nifedipine);
- Goed voor het hart: overige (diltiazem, verapamil).
Amlodipine en simvastatine worden afgebroken door CYP3A4. Grapefruitsap verhoogt mogelijk de spiegel van amlodipine en statines via remming van CYP3A4, waardoor je stapeling krijgt. Bij een te hoge concentratie simvastatine kun je rabdomyolyse krijgen.

*Keuze*

In dit gevalkiezen we vooramlodipine.

R/ amlodipine tabletten 5mg

Da/ 14 stuks

S/ 1 tablet eenmaal daags innemen met water. Niet innemen met grapefruitsap.

Over twee weken terugkomen voor controle

*Aanvullende vragen*

- ACE-remmers en negroïde personen:
  - Negroïde personen hebben minder renine en de hypertensie is dus niet renine-afhankelijk. Dit is geen harde eis, je kan eventueel wel bij de ACE-remmer kijken;
  - Door een calciumantagonist wordt juist het RAAS-systeem weer erg getriggerd. Daarom zou het zin hebben om als tweede stap een ACE-remmer of bètablokker toe te voegen;
- Diuretica en NSAID:
  - NSAID: veroorzaken constrictie afferente vat;
  - Diuretica: veroorzaken dilatatie van efferente vat;
  - Hierdoor valt het drukverschil weg en gaat er eigenlijk dus niets in of uit en blijft de bloeddruk hoog. Daarom moet je de nierfunctie goed in de gaten houden!;
  - NSAID zorgt voor RAAS-activatie en gaat dus natriumretentie tegen. Bij thiazidediuretica is er ook verminderde natriumretentie en op lange termijnwerken zeelkaar dus tegen;
- Bijwerkingen calciumantagonisten:
  - Er is systemisch vaatverwijding: hoofdpijn, duizeligheid en oedeem;
  - Contra-indicaties: bij hartfalen en tweede- en derdegraads AV-blok.
**Casus 2**


| Casus 2: Dhr. A.P. van der Lee (60)                                    situatie: huisartsgeneeskundeLeermoment casus: eenvoudige stabiele angina pectoris casus met interactie sildenafil (Viagra®) |
| --- |
| Voorgeschiedenis'04 Hypercholesterolemie'12 Erectiele disfunctie'13 DM type 2FamilieanamneseBroer Myocardinfarct '11; vader overleden aan myocardinfarct (57 jarige leeftijd)Huidige medicatieMetformine 2dd1000mg, Simvastatine 1dd40mg, Sildenafil 1dd100mg zo nodigAllergiePenicillineIntoxicatieRoken: +/- 20 sigaretten per dag, al 40 jaarAlcohol: 4-6 EH/weekA/ Meneer komt op het spreekuur waarbij hij klaagt over pijn op de borst die ontstaat bij flinke inspanning (bijvoorbeeld 30 minuten op de hometrainer). Het is een drukkende pijn achter het borstbeen. Als meneer even rust neemt verdwijnen de klachten binnen enkele minuten. Hij heeft dit in de afgelopen 2 maanden al driemaal gehad. Meneer wil graag van zijn klachten af zijn en pleit ervoor bij een taxichauffeur zijn werk te kunnen uitvoeren. Zijn broer had wel eens dezelfde klachten en die kreeg tabletten waarmee de klachten snel over waren. Hierin is meneer ook geïnteresseerd. Hij wil onder geen beding onderhoudstherapie, hij moet al genoeg pillen slikken.O/RR 130/80 mmHgTotaalcholesterol 5,5 mmol/L, LDL-cholesterol 2,4 mmol/LBloedsuiker nuchter 6,5 mmol/L (capillair)HbA1c: 46 mmol/molC/ Patiënt met typische klachten van angina pectoris |

**Casus.**  *Bron: Practicum farmacotherapie B3 casuïstiek hypertensie en angina pectoris (2023-2024)*

*Samenvatting*

- Personalia: man van zestig jaar;
- Reden van komst: angina pectoris met klachten (drie keer in de afgelopen twee maanden);
- Relevante voorgeschiedenis:
  - 2004: hypercholesterolemie;
  - 2012: erectieledisfunctie;
  - 2013: diabetes mellitus II;
- Comorbiditeiten en co-medicatie:
  - Hypercholesterolemie waarvoor simvastatine eenmaal daags 40 milligram;
  - Erectiele dysfunctie waarvoor sildenafil eenmaal daags 100 milligram (viagra);
  - Diabetes mellitus waarvoor tweemaal daags 1000 milligrammetformine;
  - Bloeddruk 130/80 mmHg, TC 5,5 mmol/l, LDL-cholesterol 2,4 mmol/l;
  - Bloedglucose nuchter 6,5 mmol/l en HbA1c 46 mmol/l;
  - Vader overleden aan een myocardinfarct op 57-jarige leeftijd eneen broer met in het verleden een myocardinfarct.
- Intoxicaties: rookt twintig sigaretten per dag en drinkt vier tot zes alcoholische eenheden per week;
- Allergie: penicilline.
*Therapeutisch doel:*

- Verlichten van klachten binnen tien tot vijftien minuten;
- Verminderen risico op HVZ;
- Preventie progressie aandoening;
- Verlagen mortaliteit;
- Geruststellen.
Klachten op korte termijn verminderen. HVZ-risico op lange termijn. Meneer wilt geen onderhoudsbehandeling

*Mogelijkheden*

Niet-medicamenteuze behandeling(gericht op leefstijlverandering):

- Stoppen met roken;
- Veel bewegen;
- Gezond eten;
- Gewichtsreductie indien van toepassing;
- Beperken alcoholconsumptie tot twee eenheden per dag maximaal;
- Voorkom uitlokkende factoren.
*Medicamenteus*

Er is zowel een aanvalsbehandeling als een onderhoudsbehandeling

- Aanvalsbehandeling: kortwerkende nitraten;
  - Isosorbidedinitraat tablet vijf milligram sublinguaal;
  - Nitroglycerine spray 0.4 milligram sublinguaal;
- Onderhoudsbehandeling: bij meer dan twee aanvallen per week;
  - Bètablokkers;
  - Langwerkend nitraat;
  - Calciumantagonisten: de overige groep niet-dihydropyridines.
Combinatie behandeling: selectieve bètablokkerin combinatie met eenlangwerkend nitraat. Tweede keus is een andere combinatie op basis van bijwerkingen.

Adjuvante behandeling:

- Trombocytenaggregatieremmer: aspirine, clopidogrel;
- Statines;
- Behandeling cardiovasculaire risicofactoren.
*Argumentatie*

*Niet-medicamenteus* : vooral stoppen met roken is belangrijk.

*Medicamenteus:* meenemen dat meneer geen onderhoudsbehandeling wilt. De optie is in ieder geval voor aanvallen:

- Isosorbidedinitraat: gecontraïndiceerd bij gebruik van sildenafil vanwege het versterkende vaatverwijdende (erge hypotensieve) effect en het risico op levensbedreigende cardiovasculaire complicaties;
- Nitroglycerinespray:gecontra-indiceerdbij gebruik van sildenafil.
Je zou kunnen overwegen om de sildenafil te stoppen, maar dit is de keuze van de patiënt: wil hij liever de klachten van de pijn op de borst verminderen óf wel de erecties behouden?Wanneer je sildenafil niet stopt, is de angina niet te behandelen. Anderzijds kun je sildenafil vervangen door andere medicatie.

Om risico op HVZ te verminderen geef je ook acetylsalicylzuur 80 milligram eenmaal daags. Met goede uitleg waarom de patiënt dit moet nemen (vanwege de therapietrouw).

*Keuze*

Je schrijft twee dingen voor:

R/ Isosorbidedinitraat tabletten 5mg

Da/ 15 stuks (in ieder geval een meervoud van 3)

S/ Bij klachten tablet onder de tong laten oplossen. Na 10-15 minuten moeten klachten verbeteren. Indien er geen verbetering optreedt, mag er nog een tablet ingenomen worden.

R/ acetylsalicylzuur tabletten 80 mg

Da/28 stuks

S/ 1 dd innemen.

Controle: over vier weken terugkomen om klachten te evalueren.

*Aanvullende vragen*

- Onderhoudsbehandeling: je kan gewenning van het effect van nitraten krijgen, dus daarom moet je een nitraatvrije periode inlassen bijvoorbeeld ’s nachts;
- Acetylsalicylzuur remt trombocytenaggregatie. Heeft interacties SSRI en NSAID, je wilt niet dubbel remmen;
- Bètablokkers remmen prikkels op het hartwaardoor de zuurstofvraag afneemt. Je mag dit niet geven bij problemen in het hart zelf (AV-blok, hartfalen, hypotensie).
**Casus 3**

Verlagen glucosewaarden en cholesterol (BIJ CVRM VAAK MEERDERE MEDICIJNEN)


| Casus 3: Mevr. D.M. Hoogland (61)                                              Situatie: huisartsgeneeskundeLeermoment casus: behandeling DMII patiënt na metformine, meerwaarde ACE-remmers bij DMII patiënten, statines bij DMII i.c.m. HCT en ACE-remmers |
| --- |
| Voorgeschiedenis:'96 Astma Bronchiale'07 Essentiële hypertensie'15 DM type 2 |Familieanamnese: Broer DM2 sinds '10, moeder was ook DM2 patiënt (nu overleden)Huidige medicatie:Metformine 2dd 1000 mg (in aantal stappen verhoogd in afgelopen maanden)Salbutamol dosisaerosol 100–200 microgram zo nodigHydrochloorthiazide 1dd 12,5 mgAllergie: -Intoxicatie: Roken: +/- 5 sigaretten per dagA/ Mevrouw Hoogland is ter controle voor de bloeddruk en de bloedglucose op het spreekuur. Vorig jaar is er bij haar Diabetes mellitus type 2 gediagnosticeerd. Momenteel gebruikt zij metformine (2 dd 1000 mg). Ondanks dit middel bleven de glucosespiegels in het bloed hoog. Ze is nog steeds wel moe en moet ’s nachts vaak 2-3 keer naar het toilet.O/ De bloedglucose is 10,2 mmol/l nuchter, capillair gemeten (vingerprik) (streefwaarde nuchter: < 7,0 mmol/l); HbA1c = 64 mmol/mol (was 8%) (streefwaarde bij diabetes mellitus type 2 = < 54 mmol/mol (was 7%));eGFR > 60 ml/min/1.73m2. LDL is 3.5 mmol/l. Haar gewicht is 86kg bij een lengte van 1.76m (BMI: 28); de bloeddruk is 132/78 mm Hg.C/ Patiënt met diabetes mellitus type 2 en hypertensie (voldoende reagerend op een thiazidediureticum). | |

**Casus.**  *Bron: Practicum farmacotherapie B3 casuïstiek hypertensie en angina pectoris (2023-2024)*

*Samenvatting*

- Personalia: D.M. Hoogland, 61 jaar;
- Reden van komst: controle bloeddruk en bloedglucose;
- Relevante voorgeschiedenis:
  - 1996: Astma bronchiale;
  - 2007: essentiële hypertensie;
  - 2015: diabetes mellitus II;
- Comorbiditeiten en co-medicatie:
  - Astma: salbutamol dosisaerosol 100-200 microgram/dosis zo nodig;
  - Essentiële hypertensie; hydrochloorthiazide eenmaal daags 12,5 milligram;
  - Diabetes mellitus: metformine tweemaal daags 1000 milligram.
*Vervolg samenvatting:*

- Labonderzoek: nuchtere capillaire bloedglucose 10.2 mmol/l (streef <7.0 mmol/l). HbA1C= 64 mmol/l (streef = <54 mmol/l). eGFR >60 ml/min/1.73m2, LDL = 3.5 mmol/l;
- Lichamelijk onderzoek: gewicht 86kgbij lengte 176 centimeter (BMI is 28) en bloeddruk 132/85 mmHg;
- Familieanamnese: broer en moeder met DM2;
- Intoxicaties: rookt ongeveer vijf sigaretten per dag;
- Allergie: geenbekend.
*Mogelijkheden* Niet medicamenteus: leefstijladviezen gericht op het behalen van een gezond gewicht.

*Medicamenteus:*

- Metformine;
- SU-derivaten (gliclazide);
  - Langwerkend: 30mgeenmaal daags , maximaal 120mgeenmaal daags;
  - Middellangwerkend: start 80mgeenmaal daags, maximaal 80mgdriemaal daags;
- Insuline middellangwerkend eenmaal daags (NPH-insuline);
  - Alternatief op indicatie: DPP-4 remmer of GLP1-receptorantagonist;
- Intensiveren insulinebehandeling (2 dd mix insuline of basaal bolus regime);
  - Alternatief op indicatie: DPP-4 remmer of CLP1-receptorantagonist.
Dosering elke twee tot vier weken verhogen aan de hand van nuchtere glucosewaarden. Ga naar volgende stap als dosisverhoging niet voldoende werkt. Overweeg alleen behandeling met DPP-4 of GLP-1 receptorantagonist indien er een probleem is met het toedienen van insuline of als vermijden vanhypoglykemievan groot belang is bij HbA1c<15 mmol/l. Hierbij moeten BMI, contra-indicaties, gewenste daling, veiligheid en vergoeding worden besproken. Bij bijwerkingen of contra-indicaties kies je een ander middel uit het stappenplan.

*Argumentatie*

*Niet-medicamenteus*

Mevrouw zou nog wat kunnen afvallen om een gezond BMI te bereiken en de DM 2 te verlichten.

*Medicamenteus*

- Ze gebruikt salbutamol(β2-agonist)en dit heeft een interactie met SU-derivaten vanwege verminderde hypoglykemische werking.Dit vereist monitoring;
- Gebruik van bètablokkers in combinatie met gliclazide en insuline kunnen symptomen van hypoglykemie (met name de adrenerge) worden gemaskeerd;
R/ Gliclazide tabletten 80 mg

Da/ 14 stuks

S/ 1 dd innemen kort voor of tijdens de maaltijd

R/ simvastatine tabletten 10 mg

Da. 14 stuks

S/ 1 dd innemen. Vermijden grapefruitsap.

*Aanvullende vragen*

Bij SU-derivatenheeftgliclazide de voorkeursbehandeling, want het heeftbewezen delaagstemortaliteit.

ACE-remmers en thiazidediuretica: bij thiazidediuretica is het RAAS meer geactiveerd, als je dan een ACE-remmer geeft keldert de bloeddruk omlaag. Dus je moet het diureticum twee dagen stoppen (first-dose effect).


### Hoofdstuk 10: PR: Antihypertensiva

*De informatie in dit hoofdstuk is gebaseerd op:*

- *Het practicum Farmacotherapie ‘Antihypertensiva’.*
**Casus 1: Dhr. Lukoki (60)**

- **Personalia** : afkomstig uit Congo (sinds 2005 in NL)
- **Voorgeschiedenis** :driejaar geleden: hypercholesterolemie
- **Huidige****medicatie** : Simvastatine 1dd 40mg
- **Allergie** : -
- **Intoxicaties** : Sigaretten (een pakje per dag, 40 py). Alcohol -.
**A/** Tijdens een keuring op het werk werd twee maanden geleden bij dhr. Lukoki een te hoge bloeddruk geconstateerd. De bloeddruk is nadien driemaal gemeten, waarbij de tensie steeds rond de genoemde waarde schommelt. In de tussentijd heeft meneer zijn voeding aangepast en geprobeerd meer te bewegen. Meneer vertelt dat zijn vader op 55-jarige leeftijd is overleden aan een myocardinfarct.

**O/** RR 170/115 mmHg, totaalcholesterol 5,7 mmol/l, LDL 1,7 mmol/l, eGFR 85 ml/min/1.73m2. Gewicht 87 kg, lengte 171cm.

**C/** 60-jarige man met sinds enige maanden bestaande essentiële hypertensie.

**SMAK**

*Samenvatting*

Bij het samenvatten wil je beginnen met de hoofdklacht: 60-jarige man met sinds enige maanden bestaande essentiële hypertensie. Het therapeutisch doel is het verlagen van het cardiovasculaire risico binnen twee tot vier weken.Daarnaastwil je alles benoemen wat relevant is in de casus.

*Niet-medicamenteuze mogelijkheden:*

- Psychosociale ondersteuning voor stress, angst- en depressieklachten of bij weerstand om leefstijl te veranderen;
- Voldoende bewegen (minimaal 150 minuten per week, matig intensief);
- Stoppen met roken;
- Gezonde voeding;
- Gewichtsverlies.
*Medicamenteuze opties*

Als je twee middelen geeft, dan wil je als volgende stap de dosis verhogen, en als dat niet werkt, kan je spironolacton toevoegen of doorverwijzen.

*Keuze*

Je wilt gaan behandelen omdat zijnrisicoscoreboven de 10 is vanwege zijn totale cholesterolwaarde en omdat hij rookt. Je wilt dus meteen starten met behandeling. Hierbij kan je kiezen uit een ACE-remmer, ARB, diuretica of een calciumantagonist.Daarnaastwil je ook leefstijladviezen geven.Combinatietherapie is ooknog een optie, hiermee begin je meteen met twee middelen. Het nadeel hiervan is dat je dan ook extra veel bijwerkingen krijgt.

Calciumantagonisten wil je niet innemen met grapefruitsap. Grapefruit is een CYP3A4-remmer en dit vormt daardoor een interactie met statines en calciumantagonisten. Het is beter om te stoppen of eendiureticumte nemen.

Meneer dient over twee tot vier weken terugte komen.

*Aanvullende vragen*

Via welk mechanisme werken thiazidediuretica antihypertensief? Wat zijn belangrijke bijwerkingen van deze middelen?

- Thiazidediureticagrijpenaan op de natrium/chloor co-transporter in de distale tubulus. Als deze wordt geblokkeerd blijft er dus meer natrium achter in de tubulus waardoor een natrium/kalium transporter wordt geactiveerd. Ter compensatie van het natrium komt er meer kalium terecht in de tubulus (verhoogde uitscheiding van kalium). Belangrijke bijwerkingen zijn dan ook: hyponatriëmie en hypokaliëmie.
Welke typen diuretica zijn er?

- Osmotische diuretica, lisdiuretica, thiazide diuretica en kaliumsparende diuretica. Ze grijpen allemaal aan op andereplaatsenin de nier. Van lisdiuretica ga je het meeste plassen.
**Casus 2: Mw. D.M. Hoogland (61)**

- **Voorgeschiedenis** : ’97 Astma Bronchiale
- **Sinds 1 jaar** : DM type 2
- **Familieanamnese** : broer DM2 sinds ’10, moeder was ook DM2 patiënt (nu overleden)
- **Huidige****medicatie** : Metformine 2dd 1000 mg. Salbutamol dosisaerosol 100–200 microgram zo nodig
- **Allergie** : -
- **Intoxicatie** : roken (+/- 5 sigaretten per dag)
**A/** Mevrouw Hoogland is ter controlevande bloeddruk en de bloedglucose op het spreekuur. Vorig jaar is er bij haar Diabetes mellitus type 2 gediagnosticeerd. Momenteel gebruikt zij metformine (2dd 1000 mg). Haar glucosespiegels zijn nu goed gereguleerd. Wel heeft zij na meerdere malen meten een te hoge bloeddruk: 167/95.

**O/** De bloedglucose is 6.9 mmol/l nuchter, capillair gemeten (vingerprik) (streefwaarde nuchter: < 7,0 mmol/l); HbA1c = 52 mmol/mol (streefwaarde bij diabetes mellitus type 2 < 54 mmol/mol).

eGFR: 76ml/min/1.73m2. ACR: 0.5 mg/mmol. LDL 3.5 mmol/l., TC: 5.4 mmol/l. HDL 1.0 mmol/l

Het gewicht is 86kg bij een lengte van 1.76m (BMI: 28); de bloeddruk is 167/95 mm Hg.

**C/** Patiënt met Diabetes mellitus type 2 en nu essentiële hypertensie

**SMAK**

Mevrouwvalt in de hoogrisicogroep, omdat ze bekend is met diabetes en rookt. Je wilt beginnen met leefstijladviezen en medicamenteuze therapie. Je denkt dan aan ACE-remmers of een ARB vanwege de diabetes.Daarnaastwil je ook haar cholesterol verlagen. Je wilt haar binnen twee tot vier weken terug zien en de cholesterol controleren na ongeveer drie maanden.

SU-derivaten blokkeren de ATP-afhankelijke kaliumkanalen in het β-celmembraan van de pancreas. Dit leidt tot depolarisatie van de β-cel en opening van de calciumkanalen. Door de verhoogde calciuminflux vindt secretie van insuline uit de β-cel plaats. Je wilt geen bètablokker geven bij iemand die een SU-derivaat of insuline krijgt. Een SU-derivaat is niet glucose afhankelijk. Je kan dus een hypoglycemie krijgen als je geen glucose inneemt, maar wel een SU-derivaat neemt. Een bètablokkermaskeertdit, hierdoor heb je niet door dat je in een hypoglycemie zit.

**Voorbeeld casus 1: Meneer Van der Lee**

*Samenvatting*

Deze casus betrof een meneer van 60 jaar met in de voorgeschiedenis hypercholesterolemie, erectiele dysfunctie en hypertensie. Voor de hypercholesterolemie gebruikt meneersimvastatine 40 mg 1dd1 en voor de erectiele dysfunctie Sildenafil 1dd 100 mg zo nodig. Verder heeft meneer een allergie voor penicilline en rookt hij +/- 20 sigaretten per dag en neemt hij 4-6 EHalcohol/week. Meneer komt op het spreekuur met pijn op de borst na flinke inspanning,waarna de klachten binnen enkele minuten in rust verdwijnen.Afgelopen 2 maanden heeft meneer al 3 keer een pijn aanval gehad.

Aanvullend onderzoek gaf de volgende waarden:

- RR 130/80 mmHg;
- Totaalcholesterol 5,5 mmol/l, LDL-cholesterol 2.9 mmol/l;
- Bloedglucose nuchter 6,5mmol/L (capillair), HbA1c: 46mmol/mol.
**Doel:** Huidige klachten verhelpen en de kans op eentoekomstigeangina pectoris verkleinen. Ook wil je de LDL verlagen.

*Mogelijkheden*

Niet-medicamenteuze adviezen zijn:

- Stoppen met roken;
- Minderen met alcohol inname;
- Beperken van de zout inname;
- Gezond dieet;
- Beweging;
- Gewichtsreductie.
Bij iemand met Angina Pectoris wil je de LDL-cholesterol onder de 1,8 hebben. Bij meneer is deze dus te hoog. Hij valt onderde hoogrisicogroep.

Aanvalsbehandeling: het z.s.m. couperen van de aanval:

- Kortwerkende nitraten.
Cardiovasculaire preventie: het tegengaan van toekomstige atherosclerotische problemen

- Salicylaten;
- Statines.
Onderhoudsbehandeling: het verminderen van het aantal aanvallen (>2aanvallen per week)

- Bètablokker of dihydropyridine calciumantagonist;
- Beide middelen combineren;
- Langwerkende nitraten toevoegen;
- Overweeg verwijzing cardioloog voor nader onderzoek.
*Argumentatie en keuze*

Voor de aanvalsbehandeling wordt er gekozen voor nitroglycerine 0,4 milligram of isosorbidedinitraat tablet van 5 milligram tegen de pijn op de borst. Als klachten niet verminderen wil je nog een spuitje geven (na 5-10 minuten) en hierna nog een keer. Als de klachten binnen 15 minuten niet afnemen, wil je 112 bellen.

Daarnaast wordt acetylsalicylzuur voorgeschreven als secundaire preventie. Dit kan echter alleen indien meneer te overtuigen is toch onderhoudsmedicatie te slikken. Er is een belangrijke interactie tussensildenafil (viagra)en kortwerkende nitraten. Sildenafil mag niet in combinatie worden gegeven met nitroglycerine, omdat dit ernstige hypotensie veroorzaakt als meneer een aanval heeft gehad. Als meneer geen aanval heeft gehad, dan mag je wel sildenafil gebruiken. Na gebruik van nitroglycerine of isosorbidedinitraat mag tot 24 uur na gebruik geensildenafilworden gebruikt.

Je wilt meer dan 40% verlaging van cholesterol en daarom ga je atorvastatine 20 mg of rosuvastatine 10 mg geven.

**Angina pectoris**

**Typische angina pectoris** bestaat uit drie kenmerken:

- Retrosternale drukkende pijn;
- Provocatie door inspanning, emotie, kou of zware maaltijd;
- Klachten gaan over in rust (binnen vijftien minuten) of na gebruik van nitroglycerine.
Bij **atypische angina pectoris** is er sprake van twee van bovenstaande klachten. Als er sprake is van één symptoom, wordt dit **aspecifieke thoracale pijnklachten** genoemd.

Bij typische AP is er zeventig procent kans op aanwezigheid van coronairsclerose.

**Stabiele angina pectoris** toont de klachten van typische AP en bestaat uit een stabiele coronairplaque omgeven door een **fibroserende kap** . Als de kap scheurt en de plaque vrijkomt, treedt er stolling op en kan een trombus ontstaan en een coronair (gedeeltelijk) afsluiten. Dit wordt dan **instabiele angina pectoris** (niet volledige afsluiting) of **myocardinfarct** (gehele afsluiting) genoemd.

**Nitraten** zorgen voor veneuze vaatverwijding. Hierdoor is er een verlaagde *preload* naar het hart en hebben de ventrikels een lagere zuurstofbehoefte, waardoor het arteriële vaatbed verwijdt. Het einddiastolisch volume neemt af waardoor de druk op het hart afneemt. Nitraten kunnen niet worden gegeven bij verhoogde intracraniële druk, ernstige anemie of hypotensie. ****

Bij het geven van een onderhoudsbehandeling met langwerkende nitraten (tweede keus), moet er dagelijks een nitraatvrije periode worden ingelast, omdat er anders nitraattolerantie optreedt. Dit is vaak ’s nachts, omdat de patiënt zich dan niet inspant en de kans op een myocardinfarct het kleinst is.

**Acetylsalicylzuur** (aspirine) heeft een antitrombotische werking, omdat het COX remt en hierdoor wordt **tromboxaan** geremd. Dit werkt als secundaire preventie van hart- en vaatziekten. Belangrijkste bijwerkingen zijn maagklachten en verlenging van de bloedingstijd. Aspirine moet niet worden voorgeschreven bij overgevoeligheid, leverinsufficiëntie en een ulcus pepticum. Aspirine in combinatie met SSRI’s zorgen voor verhoogde kans op maagbloedingen. Hier moet dan een PPI worden toegevoegd om de maag te beschermen.

De eerste keus onderhoudsbehandeling bij AP zijn de **bètablokkers** . Zij zorgen ervoor dat de zuurstofbehoefte van het hart vermindert door het verminderen van de adrenerge prikkels op het hart. Contra-indicatie is hypotensie en een hartfrequentie onder de zestig.

**Voorbeeld casus 2: Mevrouw Rozinga**

Deze casus betrof een mevrouw van 71 jaar met in de voorgeschiedenis hypercholesterolemie en een stabiele angina pectoris. Voor de hypercholesterolemie gebruikt mevrouw atorvastatine 40 mg 1dd1 en voor de angina pectoris isosorbidedinitraat 5 mg en acetylsalicylzuur 80 mg. Mevrouw heeft een allergie voor penicilline. Verder rookt mevrouw +/- 2 sigaretten per dag en nuttigt 6 EH alcohol/week. In haar familieanamnese staat dat haar broer en vader een myocardinfarct hebben gehad. Mevrouw komt op het spreekuur voor de toename aan frequentie van AP aanvallen, namelijk nudriekeer per week. Aanvullend onderzoek gaf de volgende waarden:

- RR 130/80 mmHg;
- Totaalcholesterol 5,5 mmol/l, LDL-cholesterol 1.6 mmol/l;
- Bloedglucose nuchter 8,7 mmol/L (capillair), HbA1c: 65 mmol/mol.
**Doel:** De frequentie van AP aanvallen naar beneden halen (minder dan twee keer per week) en de beginnende DM2 behandelen (HBA1c onder de 53 en bloedglucose onder de 8).

*Behandeling van de Angina pectoris*

Behandelstappen Angina pectoris:

- Snel **couperen** van een aanval: kortwerkende nitraten nitroglycerinespray of isosorbidedinitraat snelle veneuze vaatverwijding, verlaging preload, minder O2 behoefte, zittend of liggend innemen! Dit middel wordt ook gebruikt als diagnosticum (bij geen verbetering, misschien geen AP) interactie met andere vaatverwijders (bv viagra);
- **Onderhoudsbehandeling** : (bij 2 of meer aanvallen per week), bètablokker of dihydropyridine calciumantagonist, als dit niet werkt schrijf je een bètablokker EN dihydropyridine calciumantagonist en als dit ook niet werkt een langwerkend nitraat;
- **Secundaire preventie** van HVZ: Acetylsalicylzuur, Statine, + Optimalisatie CVRM.
Mevrouw gebruikt al isosorbidedinitraat, acetylsalicylzuur en atorvastatine, wat respectievelijk stap 1 en stap 3 van bovenstaande stappenplan representeert. Echter omdat mevrouw nu meer dan 2 aanvallen per week heeft, moet ook stap 2 voorgeschreven worden. Als eerste stap van de onderhoudsbehandeling kies je dus voor een bètablokker of dihydropyridine. Naast de hierboven genoemde leefstijladviezen.

Echter is een bètablokker gecontra-indiceerd bij DM2, omdat het de symptomen van een hypoglycemie laat verdwijnen en dit dan onopgemerkt blijft. Hier kies je daarom voor een dihydropyridine.

*Behandeling van de DM2*

Daarnaast is er nog een behandeling nodig voor de beginnende DM2. De richtlijnen van het NHG voor de behandeling van een DM2 zijn kort geleden herzien. Als de patiënt onder de categorie ‘zeerhoogrisicopatienten’ valt, zijn de behandelstappen voor de behandeling van DM2 anders. Mevrouw Rozinga is bekend met angina pectoris en valt hierdoor onder ‘Patiënten met een eerder doorgemaakte hart- en vaatziekten’. Daarom zal er een SGLT2- remmer voorgeschreven worden.

![Image](https://lh7-rt.googleusercontent.com/docsz/AD_4nXeW9zhYLZWc9BmL8SpplW8nYLS0TcO5W17cN3E5OzfkDrVUp_l355RKxNQjzlu0lyoByDxZ__zH3uyB6Wy3KS6cRK3WAOV4dLxOMdZ1g8A1X4bpBq5ykGwu9ZOUTrnrez_A7D7_fg?key=s_nkAX9gvA_vxsU7Lqkrk4ov)

**Criteria Zeerhoogrisicopatiënt.**  *Bron: NHG standaard DM2, 2022.*

![Image](https://lh7-rt.googleusercontent.com/docsz/AD_4nXePgHRCF_HmBxWZCG-Y6r66_Vfyu9prR9TeghxzPZhx1e3y4hFkMHssCG1BR2mS4Hat07ISd_wHjr2U0M1mHwtHfIvTCSsgiVoJk3Zc9PoXFxll9Gcep_f2NkRh-O9KQuw6xYGyRA?key=s_nkAX9gvA_vxsU7Lqkrk4ov)

**Stappenplan DM2 behandeling Zeerhoogrisicopatiënt.**  *Bron: NHG standaard DM2, 2022.*


### Hoofdstuk 11: Farmacotherapie ‘Migraine’

*De informatie in dit hoofdstuk is gebaseerd op:*

- *Online hoorcollege ‘Farmacotherapie VUmc: Migraine’, RECIPE Vumc*
**RECIPE VUmc: online hoorcollege**

*Hoofdpijn*

Er zijn verschillende soorten hoofdpijn:

- **Spanningshoofdpijn** : meest voorkomende soort hoofdpijn (60% van hoofdpijnklachten), met typisch bandgevoel rondom het hoofd;
- **Medicatie-overgebruikshoofdpijn** : te veel medicatie of te lang gebruik van bepaaldemedicatie. Typerend is dat de pijnstilling de klachten tijdelijk verlicht, maar dat klachten op langere termijn in stand gehouden worden. Pijnstilling dient gestaakt te worden, niet-medicamenteuze behandeling is het meest belangrijk. Indien paracetamol ofNSAID'sworden gebruikt, is er sprake van een medicatie-overgebruikshoofdpijn indien de patiënt≥ 15 dagen in de maand deze medicijnen slikt. Voor triptanen ligt de grens bij ≥ 10 dagen;
- **Clusterhoofdpijn** : zeldzame soort hoofdpijn, geeft extreme, scherpe pijn. Eenzijdig achter het oog, met een duur van 15 tot 180 minuten, meestal optredend gedurende de nacht. Er zijn perioden van weken waarin de hoofdpijn komt, daarna perioden waarin de patiënt klachtenvrij is. Provocerende factoren dienen vermeden te worden. Op de SEH worden deze patiënten behandeld met triptanen en zuurstof;
- **Migraine** : vasodilatatie door neurale prikkeling en mogelijk ontstekingsreactie in het trigeminocervicale complex. Hoewel de trigeminus aan beide zijde van de hersenen loopt, is vaak één kant (dominant) aangedaan.
*Migraine*

Uitlokkende factoren voor een migraineaanval zijn:

- Menstruele cyclus;
- Voedingsstoffen, zoals chocolade, kaas en rode wijn;
- Geneesmiddelen, zoals orale anticonceptiva;
- Stress (overgevoeligheid);
- Onregelmatig leven;
- Slaapgebrek.
Migraines lopenin verschillende fasen, hoewel niet allepatiëntendit zo ervaren. De **prodromale fase** start ongeveer één tot twee dagen voor de hoofdpijnaanval. Patiënten kunnen hypoactief of hyperactief worden, kunnen een depressieve stemming hebben, krijgen trek in bepaalde voedingsmiddelen en zijn vermoeid (veel geeuwen).

De **aura fase** treedt vier tot zestig minuten voor de aanval op. Het wordt gekenmerkt door neurologische uitvalsverschijnselen, vaak visueel: sterretjes of flikkeringen. Het zijn reversibele, focale neurologische symptomen, zoals tintelingen of een doof gevoel in de lippen, gelaat of handen. Het kunnen echter ook motorischeuitvalsverschijnselenzijn. Aura’s treden minder acuut op en worden niet door alle migrainepatiënten ervaren.

De **hoofdpijnfase** duurt tussen de vier en 72 uur. Typerend zijn fotofobie, fonofobie, misselijkheid en braken.

Sommige patiënten krijgen aura’s zonderhoofdpijnklachten.

*Niet-medicamenteus beleid*

Het niet-medicamenteuze behandelplan bestaat uit:

- Uitleg geven over de aandoening;
- Bij eerste verschijnselen van een migraine rust nemen;
- Doorzetten werkt averechts;
- Aandacht besteden aan stress, onregelmatig leven, slaapgebrek en luxerende factoren.
*Medicamenteus beleid*

Het medicamenteuze behandelplan bestaat uit een aanvalsbehandeling en een onderhoudsbehandeling. De aanvalsbehandelingricht zich op hetwegnemen van de hoofdpijn op het acute moment. Onderhoudsbehandelingheeft als doelhet verminderen van de hoeveelheid hoofdpijnaanvallen.

Aanvalsbehandeling dient direct genomen te worden bij het starten van de hoofdpijn en bestaat uit:

- Paracetamol;
- Paracetamol met NSAIDs;
- Paracetamol met triptanen.
Alle drie de keuzes zijn ongeveer even effectief. Omdat paracetamol minder bijwerkingen, contra-indicaties en interacties heeft, wordt dit vaak als eerste keuze gezien.

Eventueel kan een **anti-emeticum** gegeven worden tegen de misselijkheid. Hierdoorwordtvoorkomen dat een patiënt de benodigde medicatie teruguitspuugt.Daarnaast hebben migrainepatiënten een spastische pylorus, waardoor de maag minder goedgeledigdwordt en de opname van pijnstilling verminderd is. De patiënt blijft langer pijn houden. Door toevoeging van een anti-emeticum wordt dit voorkomen.

**RECIPE VUmc: migraine**

*Paracetamol*

**Paracetamol** is de meest gebruikte pijnstiller ter wereld, maar het exacte werkingsmechanisme is complex en nog niet precies bekend. Het effect is **analgetisch** (pijnstillend) en **antipyretisch** (koortsverlagend), maar niet anti-inflammatoir (ontstekingsremmend). Hoewel paracetamol door de meeste mensen goed wordt verdragen enbijwerkingenamper worden gezien, is hetgecontraïndiceerdbij patiënten met een gestoorde leverfunctie en overmatig alcoholgebruik.

Paracetamol heeft over het algemeen geen schadelijke invloed op het maag-darmslijmvlies en veroorzaakt in de gebruikelijke dosering weinig bijwerkingen. **Overgevoeligheidsreacties** als exantheem, urticaria, trombocytopenie en hemolytische anemie kunnen echter wel optreden.

De dosering van paracetamol bij een migraine is maximaal. Indien een patiënt tijdelijk paracetamol gebruikt (naar schatting tussen de twee en vier weken), is de dosering 4dd1000 mg.Bij chronisch gebruik dient de dosering verlaagd te worden naar 3dd1000 mg.

*Overdosering paracetamol*

Als de **metabole verwerkingscapaciteit** wordt overschreden, dan kan dat **nefropathie** en **leverbeschadiging** tot gevolg hebben. Een overdosering van meer dan 15 gram zonder behandeling is dodelijk. De klinische verschijnselen van leverbeschadiging zijn veelal na 2 dagen en maximaal na 4 dagen zichtbaar. Na inname van een te hoge dosis ontstaan doorgaans na 24-48 uur levensbedreigende situaties.

Normaal gesproken wordt paracetamol bij inname van normale hoeveelheden grotendeels door de lever afgebroken. De leverenzymen zetten de stof om met behulp van glutathion in een niet toxische metaboliet. Bij een overdosering is er te weinig **glutathion** beschikbaar, waardoor er toxische metabolieten ontstaan die binden aan de levercellen. Er treedt dan leverfalen op

Een overdosering kan behandeld worden met **N-acetylcysteïne** als antidotum, mits de overdosering minder dan 10 uur geleden heeft plaatsgevonden..

Het is daarom van belang om zo laag mogelijk te doseren voor een zo kort mogelijke periode. Door remming van de trombocytenaggregatie kan de bloedingstijd toenemen, dit is echter reversibel, dosisafhankelijk en kortdurend.

*NSAIDs*

**NSAIDs** , ook wel prostaglandinesythetaseremmers, remmen **cyclo-oxygenasen (COX)** . Normaal gesproken wordt arachidonzuur door COX omgezet in prostaglandines. Bij NSAID gebruik wordt het COX-enzym geremd, waardoor er minder prostaglandines worden aangemaakt.

Om toch van het arachidonzuur af te komen, bedenkt het lichaam een alternatieve route met als gevolg dat het lichaam extra leukotriën aanmaakt. Dit is een belangrijke ontstekingsmediator bij onder andere astma, waardoor de bronchiën vernauwen. NSAIDs zijn analgetisch, antipyretisch, **antiflogistisch** (anti-inflammatoir) en remmen de prostaglandinesynthese. Het heeft meer bijwerkingen dan paracetamol, waarvan de belangrijkste maagproblemen (ulcus) zijn. Verder kan het bloed verdunnen, omdat het ook een trombocytenaggregatieremmer is. Dit hoeft niet per se een nadeel te zijn. De nierfunctie vermindert ook en er kunnen astma-aanvallen worden uitgelokt.

Het **COX-enzym** zet arachidonzuur om in prostaglandine G2, dat vervolgens door andere enzymen in prostaglandinen, prostacyclinen en tromboxanen wordt omgezet.

**Prostaglandinen** hebben veel functies. Allereerst zorgen zij voor lokale vasodilatatie en een verhoogde doorlaatbaarheid van hyperemische capillairen voor eiwitten. Het gevolg is oedeemvorming. Daarnaast worden de uiteinden van de sensibele zenuwen gevoeliger voor prikkels. Hierdoor ontstaan soms hevige pijnsensaties. Doordat een deel van de prostaglandinen in de circulatie terecht komt, komen in bepaalde delen van de hypothalamus prostaglandinen vrij. Deze activeren het temperatuurcentrum, waardoor koorts optreedt. Tot slot stimuleren prostaglandinen de processen die kraakbeen en/of botbeschadiging veroorzaken.

Er zijn verschillende typen cyclo-oxygenasen. De twee bekende zijn **COX-1 en COX-2** . Als iemand pijn heeft of een ontsteking, dan moet COX-2 geremd worden. Deze komen tot expressie bij inflammatie. De meeste NSAIDs grijpen niet selectief aan op COX-2, maar ook op COX-1, waardoor de onderstaande bijwerkingen optreden. Via COX-1 worden bepaalde prostaglandines aangemaakt die belangrijk zijn bij de opbouw van het maagslijmvlies. Door deze te remmen verhoog je dus de kans op maagklachten. Hier moet je vooral rekening mee houden bij mensen met maagklachten in de voorgeschiedenis.

NSAIDs hebben dus een **anti-inflammatoire werking** en remmen de componenten van de ontstekingsreactie. Doordat de hoeveelheid prostaglandine E2en prostacycline afneemt, wordt vasodilatatie en hierdoor indirect oedeem verminderd. NSAIDs onderdrukken de tekenen en symptomen van inflammatie, maar hebben geen invloed op de onderliggende chronische ziekte. Het **antipyretische effect** is het verlagen van de koorts. Koorts ontstaat wanneer er een verstoring is van de ‘thermostaat’ in de hypothalamus, waardoorhetsetpoint omhoog gaat. NSAIDs resetten de thermostaat. Het **pijnstillende effect** komt door de verminderde productie van prostaglandinen waardoor de nociceptoren minder geprikkeld worden en dus de pijn verlicht wordt.

Beruchte bijwerkingen vanNSAID'szijn maagklachten(maag ulceratie),afname van nierfunctie en remming van de trombocytenaggregatie (waardoor een patiënt langer bloedt).

NSAIDs vertonen interacties met de volgende medicaties:

- Selectieve serotonine heropname remmers (SSRI’s, verhogen de kans op gastro-intestinale klachten);
- Corticosteroïden (verhogen de kans op gastro-intestinale klachten);
- Anti-trombotica (verhogen de kans op gastro-intestinale klachten);
- Oraleanticoagulantia(toename bloedingsrisico).
Absolute contra-indicaties voor het gebruik van een NSAID zijn:

- Ulcus in de voorgeschiedenis;
- Nierfuncties < 30 ml/min;
- Ernstige hart- of leverfalen;
- Allergische reactie in de voorgeschiedenis;
- Bloeding of CVA.
*Gastro-intestinale klachten NSAIDs*

**Gastro-intestinale bijwerkingen** komen voor bij 10-30% van de patiënten. Het zijn meestal milde klachten. Door remming van het COX-enzym wordt de prostaglandinesynthese onderdrukt, wat de beschermende functie voor het maagslijmvlies wegneemt. Dit leidt tot beschadiging van het maagslijmvlies. Er is een hogere kans op complicaties indien de patiënt ouder is dan 60 jaar.

Maagbescherming met een **** PPI **(protonpompinhibitor)** wordt bij een niet-selectief NSAID gegeven op het moment dat:

- De patiënt ouder is dan 70 jaar;
- De patiënt een ulcus of maagcomplicaties in de voorgeschiedenis heeft, ongeacht de leeftijd;
- Er sprake is van twee of meer van de volgende factoren:
  - Leeftijd tussen 60 en 70 jaar;
  - Ernstige invaliderende reumatoïde artritis, hartfalen of diabetes;
  - Hoge dosering van een niet-selectief NSAID;
  - Gebruik van co-medicatie met een hoger risico op maagcomplicaties. Dit geldt bij systematisch gebruik van corticosteroïden, die ervoor zorgen dat het slijmvlies makkelijker beschadigd kan raken. Dit geldt ook bij gebruik van antidepressiva, omdat SSRI’s ervoor zorgen dat de bloedplaatjes minder goed functioneren.
*Zwangerschap*

Het gebruik van prostaglandinesynthetaseremmers in de vroege fase van de zwangerschap kan leiden tot een vergroot risico op miskramen en cardiale malformaties. Bij het gebruik in het derde trimester is het mogelijk dat weeën worden geremd en dat de ductus arteriosus Botalli vroegtijdig sluit. Het advies is dan ook om in de eerste helft van de zwangerschap alleen op strikte indicatie NSAIDs te gebruiken, op een zo laag mogelijke dosering en zo kort mogelijk. Tijdens het derde trimester is gebruik van NSAIDs absoluut gecontra-indiceerd.

*ACE-remmers en renale klachten*

De prostaglandines spelen een rol bij het dilateren van het aanvoerende vat naar de glomerulus in de nier. Hoe ouder de patiënt, hoe afhankelijker de nieren worden van de prostaglandines voor de doorbloeding van de nieren. NSAIDs stimuleren de vernauwing van het aanvoerende vat,  waardoor er minder bloed de nieren in kan stromen. ACE-remmers (bloeddrukverlagers) dilateren de afvoerende vaten. Door NSAIDs samen met ACE-remmers te gebruiken, verdwijnt de druk uit de nier vrijwel volledig. Hierdoor ontstaat **acute nierinsufficiëntie** . NSAIDs hebben dus een interactie met ACE-remmers.

Daarnaast kunnen de volgende renale klachten gezien worden bij NSAID gebruik: perifeer oedeem door water- en zoutretentie, acute en chronische nierinsufficiëntie, nefrotisch syndroom, interstitiële nefritis en acute en chronische papilnecrose.

*Hart- en vaatziekten*

Sinds augustus 2013 geldt voor diclofenac een aantal nieuwe contra-indicaties: hartfalen, ischemische hartziekte, perifeer arterieel vaatlijden en CVA. De behandeling met diclofenac bij patiënten met belangrijke cardiovasculaire risicofactoren mag voortaan alleen plaatsvinden na zorgvuldige afweging.

Ibuprofen en naproxen mogen in principe bij deze aandoeningen wel gegeven worden, indien er sprake is van een weloverwogen keuze. Echter geven alle NSAIDs waarschijnlijk enig verhoogd risico op hart- en vaatziekten. Daarom wordt geadviseerd om NSAIDs niet voor te schrijven aan patiënten met een aangetoond hart- en vaatlijden. Voorzichtigheid is dus geboden bij patiënten met hypertensie, hartfalen, hyperlipidemie, diabetes mellitus en rokers.

*Triptanen*

Triptanen zijnselectieve serotonine (5-HT1) receptor agonisten, waardoor er vasoconstrictie optreedt van onder andere de craniale bloedvaten. **Sumatriptan** is de meest voorgeschreven triptaan. Switchen tussen de soorten triptanen is mogelijk en wordt vooral aangeraden als een patiënt één soort triptaan niet kan hebben.

Bijwerking van triptanen zijn:

- Misselijkheid en braken;
- Vermoeidheid en slaperigheid;
- Drukkend gevoel op de borst, ofwel coronaire spasmen. Indien deze klachten starten, moeten triptanen direct gestaakt worden.
De belangrijkste interactie van triptanen wordt gezien met SSRI’s. Combinatie van de twee middelen verhoogt de kans op het ontwikkelen van serotonine syndroom. **Serotonine syndroom** is een syndroom met drie klinische uitingen: autonome dysfunctie (hyperthermie, tachycardie en hypertensie), psychiatrische verschijnselen (onrustig of geagiteerd) en motorische onrust (clonus, onrustige tremoren).

Het syndroom treedt op bij combinatie van verschillendeserotonerge middelen.Voorbeelden hiervan zijn SSRI’s, TCA’s, MAO-remmers, tramadol, lithium, amfetaminen, anti-emetica en triptanen.Acuut worden alle medicaties gestaakt en worden benzodiazepinen toegediend. De vitale functies worden voor de rest ondersteund.

Van alle middelen die het serotoninesyndroom kunnen geven, zijn triptanen overigens het minst gevaarlijk.

De twee grootste contra-indicaties voor het geven van triptanen zijn vaatlijden en hypertensie.

Indien triptanen na eerste dosering onvoldoende effect hebben, mag na twee uur altijd een tweede dosis genomen worden.

*Dopamine antagonisten*

Patiënten kunnen tijdens een migraine-aanval misselijkheid als bijwerkingen hebben, waarbij ze een verhoogde neiging hebben om te braken. Om te voorkomen dat patiënten misselijk worden, kunnen **anti-emetica** gegeven worden. De anti-emetica (ook wel prokinetica) vallen onder de dopamine antagonisten. Dopamine antagonisten zorgen voor een toename van peristaltiek in het proximale maag-darmkanaal. **Domperidon** , een bekend voorbeeld, werkt alleen perifeer. **Metoclopramide** , daarentegen, werkt perifeer en centraal.

Domperidon heeft als bijwerkingen een droge mond en QT-verlenging. Interacties worden alleen gezien met middelen die de QT-tijd verder verlengen. Contra-indicaties zijn:

- Darmobstructie;
- Gastro-intestinale bloedingen;
- Darmperforatie;
- Ernstig QT-verlenging.
Metoclopramide werkt, zoals hierboven vermeld, perifeer en centraal. Bijwerkingen zijn daarom slaperigheid enextrapiramidaleverschijnselen. Interacties worden gezien bij combinatie met centraal dempende stoffen (bijvoorbeeld alcohol) en **levodopa** . Contra-indicaties zijn:

- Darmobstructie;
- Gastro-intestinale bloedingen;
- Darmperforatie;
- Ziekte van Parkinson.
De toedieningsvorm is vrijwel altijd oraal. **Rectale medicatie** kan overwogen worden indien een patiënt te heftig braakt en medicatie niet kan worden opgenomen. Echter kosten rectale medicamenten meer geld, waardoor het meestal niet de eerste keuze is.

*Onderhoudsmedicatie*

**Onderhoudsmedicatie** wordt gestart indien een patiënt meer dan twee aanvallen per maand heeft en de aanvallen zeer belemmerend zijn. Het therapeutisch doel is om de aanvalsfrequentie met 50% te verminderen. Onderhoudsmedicatie bestaat uit bètablokkers en candesartan.

**Bètablokkers** zorgen voor vasodilatatie, waardoor de bloeddruk verlaagd. Indicaties zijn meestal hypertensie, hartfalen en atriumfibrilleren, maar deze middelen kunnen ook gegeven worden als preventie voor myocardinfarct of migraine.

Bijwerkingen zijn:

- Hypotensie
- Bradycardie;
- Orthostatische hypertensie, met valneiging;
- Verslechterde perifere circulatie.
Indien bètablokkers gecombineerd worden met verapamil, heeft de patiënt een verhoogde kans op het ontwikkelen van een vertraagde hartslag (bradycardie).

Contra-indicaties zijn:

- Bradycardie;
- Ernstige perifere circulatiestoornissen;
- Tweede en derdegraads AV-block;
- Ernstige astma.
**Candasartan** is een angiotensine receptor blokker (ARB). Het kanoff-labelgegeven worden voor episodische migraine. Net als de ACE-remmers, remmen de ARB’s het RAAS-systeem. Hierdoor zijnveel voorkomendebijwerkingen (draai)duizeligheid, hoofdpijn en luchtweginfecties.

Absolute contra-indicaties zijnernstigeleverinsufficiënties en/of cholestase, en kinderen < 1 jaar. Tijdens de 2e en 3e week van de zwangerschap worden ARB’s, net als ACE-remmers, afgeraden vanwege een verhoogde kans op foetale schade en ontregeling. Ook tijdens de lactatie wordt het gebruik van ARB’s ontraden.

**Casus 1**


| Casus 1: Mw D (39)                                           situatie: huisartsgeneeskunde |
| --- |
| Personalia: Mw D, 39 jaar oudVoorgeschiedenisSinds 32 jaar: astma bronchiale met allergische component en allergische rhinitis;Sind 25 jaar: migraine met aura.Huidige medicatieSalbutamol 100 mcg dosisaerosol met voorzetkamer;Mometason (nasonex) 50 mcg neusspray 2dd1 verstuiving;Sumatriptan 50 mg z.n. sinds 2011;Microgynon ‘30.Allergie: Huisstofmijt, ibuprofenIntoxicaties: Roken: 10 sigaretten per dag sinds 20 jaar, alcohol: -A/ Deze 39-jaarige vrouw kent al jaren migraine met aura. Zij neemt hiervoor altijd sumatriptan als de hoofdpijn begint, met enig effect (soms terugkerend na enkele uren). De laatste jaren nemen de aanvallen in frequentie toe, tot wel gemiddeld 4 dagen per maand. Zij moet dan haar bedrijf sluiten (zij is gespecialiseerd in de reparatie van dure en antieke merkhorloges), waardoor ze duidelijk minder omzet heeft behaald afgelopen jaarLO/ RR: 130/82 mmHg, pols 68/min, BMI 28C/ 39-jarige vrouw met sinds 1 jaar een toenemende frequentie van migraineaanvallen |

**Casus 1.**  *Bron: Practicum farmacotherapie B3 casuïstiek migraine en oogheelkunde (2023-2024)*

*Samenvatting*

Mevrouw Dolic van 39 jaar is bekend met migraine, astma bronchiale en allergische rhinitis. Zij gebruikt hiervoor salbutamol 100 microgram, mometason (nasonex) 50 microgram, neusspray tweemaal daagséénverstuiving en sumatriptan 50 milligram zo nodig. Ze is allergisch voor huisstofmijt en verder zijn er geen intoxicaties. Haar huidige klacht isdat migraineaanvallenvakervoorkomentot vier keer per maand sinds een jaar.De bloeddrukis 130/82mmHg en pols 68 slagen per minuut.

**Therapeutisch doe** l: verminderen van het aantal aanvallen(tot vijftig procent minder)en verlichten van de klachten tijdens een aanvalom de kwaliteitvan leven te verbeteren.

*Mogelijkheden*

Niet-medicamenteus advies berust op aandringen dat rust nemen belangrijk is. Verder is het belangrijk om te kijken of er factoren zijn die aanvallen uitlokken en zorgen voor een toename van de hoeveelheid zoals slaapgebrek, stress en een onregelmatig leven.

*Medicamenteus*

- Aanvallen couperen:
  - Pijnstilling:
    - Paracetamol;
    - NSAID’s;
  - Anti-emetica;
  - Triptanen;
- Recidieven voorkomen:
  - Bètablokker;
  - Valproïnezuur;
  - Amitriptyline.
Als een type triptaan niet werkt, moetentwee andere typen wordengeprobeerd.

*Argumentatie*

Sumatriptan vervangendoorrizatriptan om te kijken of dit beter werkt. Bij terugkeer van hoofdpijn mag je na twee uur een nieuwe dosis innemen.

Metoprolol (selectieve bètablokker) als onderhoudsbehandeling om recidieven te voorkomen. Deze kun je ook combineren met rizatriptan.

*Keuze*

R/ metoprolol tabletten 100 mg MGA

Da/ 14 stuks

S/ 1 dd 1 tablet innemen met ruim water

R/ rizatriptan tabletten 10mg

Da/ 14 stuks

S/ 1 tablet zonodig, indien terugkeer hoofdpijn pas na 2 uur een nieuw tablet innemen.Bijhet begin van de hoofdpijnfase innemen.

*Controle*

Bij benauwdheid of bijwerkingen contact opnemen.

*Aanvullende vragen*

Bij terugkeer van hoofdpijn kun je ook kijken naar langwerkende triptanen. Bij astma alleen salbutamol is niet ernstig dus kan je selectieve bètablokker prima voorschrijven. Preventie van aanvallen leidt ook tot minder medicatie geïnduceerde hoofdpijn (door paracetamol).

Pathofysiologie van migraine:

- De werkelijke ontstaanswijze is onduidelijk;
- Een mogelijke hypothese is de cortical spreading depression;
- Verminderde stimulatie vasculaire en neurale serotoninereceptoren:
  - Verminderde stimulatie 5-HT1B (vasculair) meer vasodilatatie;
  - Verminderde stimulatie 5-HT1D (neuraal) meer prikkeling van C-vezels van nervus trigeminus;
  - Triptanen grijpen hierop aan, dus alle vasculaire ziekten zijn gecontra-indiceerd;
- Valproïnezuur niet geven aan vruchtbare vrouwen in verband met teratogeniteit;
- Bètablokkers hebben een farmacologisch effect op de foetus;
- Sumatriptan mag tijdens de zwangerschap worden gegeven.
**Casus 2**


| Casus 1: Wendy van Dam (28)                                             situatie: huisartsgeneeskunde |
| --- |
| Personalia: Mw Wendy van Dam, 28 jaar oudVoorgeschiedenis‘05 Migraine;‘18 Ernstige depressie.Huidige medicatieMetoclopramide z.n. 10 mg zetpil;Amitriptyline 1dd 100 mg;Ibuprofen z.n. 600 mg.Allergie: -Intoxicaties: Roken-, alcohol 2-3 EH per weekA/ De 28 jarige Wendy heeft een afspraak op het spreekuur gemaakt. Vorige maand zijn de metoclopramide en ibuprofen voorgeschreven wegens de migraine. Er was in het verleden onvoldoende resultaat op paracetamol en nu blijkt de NSAID ook onvoldoende te werken. Ze ervaart ongeveer 1 x per maand een migraineaanval die slecht te couperen is met ibuprofen. Ze was altijd erg misselijk bij de aanvallen, waarbij anti-emetica haar goed hebben geholpenLO/ RR 125/75 mmHg, pols 64 per minC/ Jonge vrouw met migraiane waarvan de aanvallen niet goed onder controle zijn met ibuprofen |

**Casus 2.**  *Bron: Practicum farmacotherapie B3 casuïstiek migraine en oogheelkunde (2023-2024)*

*Samenvatting*

Mevrouw van Dam van 28 jaar oud is bekend met migraine en depressie. Zij gebruikt hiervoor metoclopramide zo nodig als zetpil, amitriptyline eenmaal daags 100 milligram en ibuprofen zo nodig 600 milligram. Ze heeft geen allergieën en rookt niet. Ze drinkt twee tot drie eenheden alcohol per week.

Ze komt nu met onvoldoende controle van pijn tijdens migraineaanvallen met ibuprofen. Haar bloeddruk is 125/75 mmHg en haar pols 64 slagen per minuut.

Therapeutisch doel: verlichten van de pijn tijdens aanvallen.

*Mogelijkheden*

Zie casus 1.

*Argumentatie*

Sumatriptan en/of rizatriptan hebben geen (klinisch relevante) contra-indicaties en interacties met haar huidige aandoeningen en medicatie.

*Keuze*

R/ Rizatriptan tablet 10mg

Da/ 10 stuks

S/ zo nodig innementijdens het beginvan de hoofdpijn. Indien hoofdpijn terugkeert na meer dan tweeuur, nogeentablet.

Alcoholgebruik niet combineren met metoclopramide.

*Controle*

Over twee weken terugkomen.

*Aanvullende vragen*

Serotonine syndroom (5HT2a/1a – receptoren) kan optreden bij gelijktijdig gebruik van sint-janskruid, XTC en SSRI’s en een triptaan door verhoging van hoeveelheid serotonine in de synapsspleet. Er ontstaat neuromusculaire hyperreactiviteit met als gevolg hyperreflexie en clonus. Verder ontstaat er ook hyperreactiviteit met als gevolg hyperthermie, tachycardie en overmatig zweten. Verder zie je ook psychische stoornissen (opwinding en rusteloosheid).

Triptanen werken in op de5 HTD/B-receptorenen dus is er theoretisch gezien geen interactie tussen triptanen en TCA’s.

Sint-janskruid is een antidepressief middel en remt de heropname van neurotransmitters.

**Casus 3**


| Casus 3: Pieter van der Heuvel                                             situatie: Huisartsenpost |
| --- |
| Personalia: Mnr Pieter van der Heuvel, 74 jaar oudVoorgeschiedenis‘02 Hypothyreoïdie o.b.v. Hashimoto;‘10 Bronchitis.Huidige medicatieLevothyroxine 100 μg 1dd.Allergie: -Intoxicaties: Roken: sinds 5 jaar gestopt (40 packyears); alcohol 2 EH/dagA/ U heeft zojuist gesproken met mijnheer van der Heuvel. Hij is vanwege hevige pijnaanvallen ‘s avonds naar de huisartsenpost gekomen. Sinds vanochtend heeft hij aanvallen van krampende pijn in de linkerflank, die uitstraalt naar de lies, waarbij hij niet stil kan zitten. Tussen de aanvallen door blijft er een zeurende pijn bestaan die beduidend minder pijnlijk is. Daarnaast is hij misselijk en heeft hij ±4-5 keer gebraakt. Ook heeft hij wat bloed bij de urine opgemerkt. Hij heeft zijn temperatuur niet gemeten.LO/ T 36,8 ℃, RR 143/84 mmHg, pols 86/minAbdomen: normale peristaltiek, wisselend tympane percussie. Lichte drukpijn en slagpijn in de linkerflank. Geen loslaatpijn of defense musculaire. Geen weerstand palpabel.C/ Werkdiagnose: niersteenkoliek links |

*Bron: Practicum farmacotherapie B3 casuïstiek migraine en oogheelkunde (2023-2024)*

*Samenvatting*

De heer van der Heuvel is 74 jaar en bekend met hypothyreoïdie (ziekte van Hashimoto) en bronchitis. Hij gebruikt levothyroxine 100 microgram per dag. Hij heeft geen allergieën, rookt sinds vijf jaar niet meer (40 PY) en drinkt twee eenheden alcohol per dag.Hij komt met klachten die passen bij niersteenkolieken. Hij heeft geen koorts (temperatuur 36.8), de bloeddruk is 142/84 en de pols is 86 per minuut.

*Therapeutisch doel:*

- Zo snel mogelijkde pijn verlichten;
- Voorkomen van complicaties, zoals hydronefrose en nefritis;
- Bevorderen van de uitdrijving van de steen. Controle na vijf tot zeven dagen.
*Mogelijkheden*

*Niet-medicamenteuze adviezen:*

- Normaal eten en drinken (bij voorkeurwel meer drinken);
- Optreden van complicaties, zoals koorts, mictieklachten en/of oncontroleerbare pijn moet de patiënt opnieuw contact opnemen;
- Het steentje opvangen door urine te zeven.
*Medicamenteus*

- Aanvalsbehandeling:
  - Diclofenac intramusculair 75mg. Bij contra-indicaties geef je morfine subcutaan of intramusculair;
- In de eerste dagen na de aanval:
  - Eerste keus:
    - Diclofenac zetpillen van 50 milligram (maximaal 150 milligram per dag);
    - Naproxen zetpillen van 250 milligram (maximaal 100 milligram per dag);
  - Indien onvoldoende effect is de tweede keus morfine oraal of zetpillen tweemaal daags 10 milligram MGA + laxans;
  - Derde keus: Tamsulosine off-label.
*Argumentatie*

Er zijn geen contra-indicaties of interacties met medicijnen en voorgeschiedenis om diclofenac voor te schrijven.

*Keuze*

R/ diclofenac i.m. injectie 75 mg ampul 3ml 25mg/ml

Da/ 1 ampul

S/ D.I.M.M.  (dare in manum medici)

R/ diclofenac zetpil 50mg

Da/ 9 stuks

S/ indien nodig, 1 zetpil rectaal toedienen, maximaal 3 per dag.

Over zeven dagen retour en dan evalueren klachten en urine.

*Aanvullende vragen*

Buscopan zorgt voor verlaagde tonus en motiliteit in glad spierweefsel. Tamsulosine is een alfablokker en relaxeert glad spierweefsel. Tamsulosine bespreken met patiënt.

Diclofenac remt de inflammatie die ontstaat via remming van prostaglandine synthese door COX-inhibitie. Maagbescherming wel geven bij zetpillen vanwege de systemische gastro-intestinale werking. Je geeft dan omeprazol eenmaal daags 20 milligram (pantoprazol eenmaal daags 40 milligram bij clopidogrel gebruik) bij mensen met ulcuslijden in VG, ouder dan zeventig jaar of twee van de andere risicofactoren.

Conjunctivitis

Meestal is het viraal en self-limiting. Het geneest binnen een tot twee weken. Indien het wel bacterieel is,versneldantibiotica het herstel niet. Korstjes en viezigheid schoonmaken met lauw water en babyshampoo. Verder algemene hygiëne uitleggen, onder andere geen contactlenzen. De eerste keus antibiotica is chlooramfenicol en tweede keus fusidinezuur. Dat laatste werkt ook op S. aureus van de huid.


### Hoofdstuk 12: PR: Migraine

*De informatie in dit hoofdstuk is gebaseerd op:*

- *Het practicum Farmacotherapie ‘Migraine’.*
**Cortical spreading depression (CSD)** houdt in dat de klachten beginnen vanuit de corticale gebieden.

**Menstruele migraine**

- Hormonale component;
- 75% van de migrainepatieten is vrouw;
- 60% van de migrainepatiënten heeft migraine rondom de menstruele cyclus;
  - Meeste hebben ‘menstruele gerelateerde migraine’ (migraine tijdens de cyclus maar ook tussen cycli);
  - < 10% heeft menstruele migraine: aanval begint tijdens of max 2 dagen voor of na menstruatie;
- Behandeling menstruatie gerelateerde migraine: standaardtherapie;
- Behandeling menstruele migraine: NSAID’s of triptanen of het doorslikken van de menstruatiepil.
**Migraine- en klimaatverandering**

- Migraine komt vaker voor in stedelijke gebieden;
  - Mogelijke verklaring: slechte luchtkwaliteit;
  - Er lijkt een verband met fijnstof, stikstofdioxide, ozon, koolstofmono-oxide en migraine;
  - Effecten worden versterkt op warme dagen;
- Tevens verband met extreme weersomstandigheden.
**Casus 1**

Dhr. A is 26 jaar en komt op uw spreekuur in verband met eens per maand opkomende heftige , bonzende, unilaterale hoofdpijn met van tevoren vlekken voor zijn ogen. Hij heeft geprobeerd het te negeren en door te gaan met studeren, maar dat bleek niet te werken. In het donker zitten en niks doen helpt wel. Hij heeft nog geen medicatie geprobeerd. Hij heeft veel last van deze klachten, omdat hij gedurende de hoofdpijn niet kan studeren. Hij heeft een allergie voor ibuprofen.

Je wilt bij deze man paracetamol voorschrijven, omdat hij nog geen medicatie voor de migraine gebruikt. Hij moet dit pas innemen als de hoofdpijn begint. Je wilt de behandeling controleren na 2 tot 3  aanvallen.

**Casus 2**

Mevrouw van 39 jaar heeft in de voorgeschiedenis astma bronchiale waarvoor ze salbutamol gebruikt en allergische rhinitis waarvoor ze Nasonex gebruikt. Als laatste gebruikt ze sumatriptan als aanvalsbehandeling voor haar migraine. Daarnaast is mevrouw bekend met een allergie voor huisstofmijt. Mevrouw heeft vier dagen per maand een aanval en reageert matig op de sumatriptan. Haar werk/bedrijf verzuimt hierdoor. Het therapeutisch doel is het krijgen van minder aanvallen. Het doel is om de frequentie van de aanvallen te halveren (naar twee per maand) en de aanvallen onder controle te krijgen zodat ze er minder last van heeft.

De niet-medicamenteuze adviezen bestaan uit voldoende slaap en het onderzoeken van stressfactoren of andere uitlokkende factoren. Daarnaast is het belangrijk dat zodra een aanval begint, mevrouw direct stopt met waar ze op dat moment mee bezig is.

De therapie bestaat uit een **aanvalsbehandeling** en een **onderhoudsbehandeling** . De aanvalsbehandeling opties zijn paracetamol, NSAID en triptanen. De onderhoudsbehandeling opties zijn een bètablokker, anti-epileptica en amitriptyline. De huisarts mag bij de laatste categorie alleen een bètablokker voorschrijven, voor de andere medicatie moet de patiënt verwezen worden naar de neuroloog.

Bij de aanvalsbehandeling moet er gekeken worden of **sumatriptan** goed wordt ingenomen. Er zijn drie opties bij deze mevrouw:

- Overstappen naar een ander triptaan, een langwerkend triptaan;
- Ophogen van sumatriptan van 50 naar 100 milligram;
- Na twee uur nog een keer sumatriptan innemen.
Als onderhoudsbehandeling wordt gekozen voor candesartan. Er wordt een controleafspraak ingepland na twee weken.

*Risico hart en vaatziekten*

Migraine met aura is een onafhankelijke risicofactor voor het krijgen van een herseninfarct, hersenbloeding en een myocardinfarct. Er is mogelijk ook een verhoogd risico op atriumfibrilleren en een veneuze trombo-embolie. De risico's zijn voor vrouwen met migraine en aura. Waarschijnlijk is migraine zonder aura ook een risicofactor.

- Overweeg elke vijf jaar een cardiovasculair risicoprofiel op te stellen bij patiënten met migraine > 40 jaar;
- Besteed aandacht aan behandelbare risicofactoren.
*Overige informatie*

Een **migraineaanval** is eenzijdig en duurt **4-72****uur** . Er is sprake van **bonzende****pijn** . Er kan een **aura** aanwezig zijn. Andere kenmerken zijn misselijkheid, braken, overgevoeligheid voor licht, geluid en verergering bij lichamelijke inspanning.

Migraine ontstaat door vasodilatatie in de hersenen nadat er eerst vasoconstrictie was. Daarnaast is er minder **serotonine** aanwezig. Een andere naam voor serotonine is 5-HT. Er zijn verschillende receptoren voor **5-HT** , namelijk een tot vier. Binnen receptor groep één zijn er ook weer verschillende types. De receptoren 1B en 1D zorgen voor de klachten van migraine. 1B zorgt voor vasodilatatie, waar normaal gesproken vasoconstrictie ontstaat door serotonine. 1D heeft invloed op de prikkeling van c-vezels bij de nervus trigeminus. Er is dus zowel een neuronale als een vasculaire kant.

De aanvalsbehandeling wordt toegepast zodra de hoofdpijn begint en niet meteen wanneer de aura begint. Als de medicatie al bij de aura wordt ingenomen, heeft de medicatie een verminderde werking als na een tijdje pas de echte migraineaanval begint. Dit komt door de halfwaardetijd van de medicatie. Het is belangrijk om de frequentie van aanvallen te verlagen, want anders is de kans groot op het ontstaan van **medicatie-geïnduceerde hoofdpijn** .

Een contra-indicatie van een bètablokker naast de astma is de tensie, bovendruk onder de negentig dan kan een bètablokker niet geven worden, en de pols, als een persoon een hele lage pols heeft deze niet nog lager maken).

Er zijn twee typen bètareceptoren, namelijk type 1 en type 2. Type 1 heeft invloed op de vascularisatie en het hart. Type 2 heeft ook invloed op de longen.

Bij misselijkheid kan een **anti-emeticum** gegeven worden. Er zijn twee typen anti-emetica, namelijk **domperidon** en **metoclopramide** . Domperidon mag niet gegeven worden tijdens de zwangerschap, maar wel bij lactatie. Metoclopramide mag wel gegeven worden tijdens de zwangerschap maar niet tijdens lactatie. NSAID’s wil je niet tijdens het derde trimester geven.

Zwangerschap werkt vaak preventief, dus kan je de onderhoudsbehandeling staken.

**Casus 3**

Vrouw van 28 jaar, met in de voorgeschiedenis migraine waarvoor ibuprofen wordt gebruikt, een ernstige depressie waarvoor amitriptyline wordt gebruikt en metoclopramide voor misselijkheid en braken. Mevrouw rookt en nuttigt twee tot drie eenheden alcohol per week.

Het therapeutische doel is het couperen van de migraineaanvallen.

Als niet-medicamenteuze adviezen geldt aandacht besteden aan uitlokkende factoren. De medicamenteuze adviezen bestaan uit paracetamol, NSAID, triptanen en anti-emetica.

De opties voor deze mevrouw zijn een ander NSAID proberen, overstappen naar een triptaan of een alternatief overwegen.

Er wordt gekozen voor een **triptaan** . Hierbij wordt sumatriptan vijftig milligram voorgeschreven, wat gebruikt kan worden bij een opkomende aanval. Er mag niet meer dan tien keer per maand ingenomen worden. Er wordt geëvalueerd na drie maanden.

Daarnaast wordt een anti-emeticum voorgeschreven, wat vijftien minuten vóór de pijnstilling moet worden ingenomen, aangezien de maag stilligt tijdens een migraineaanval.

*Overige informatie*

Het **serotoninesyndroom** kan ontstaan als er twee medicijnen worden geslikt die allebei zorgen voor een verhoogde concentratie van serotonine. Hierdoor ontstaat een te hoog gehalte aan serotonine, wat de volgende klachten met zich meebrengt:

- Neuromusculaire hyperreactiviteit: tremor, hyperreflexie, myoclonieën;
- Autonome hyperactiviteit;
- Psychische stoornissen.
Triptanen werken selectief als 5HT1-receptor agonist, daarom is het onwaarschijnlijk dat triptanen in combinatie met andere medicatie die de concentratie van serotonine verhogen, een serotoninesyndroom geven.

Bij een risico op een myocardinfarct kan er geen triptaan voorgeschreven worden.

Sint-Janskruid is een contra-indicatie voor het voorschrijven van een triptaan. Dit versterkt namelijk de werking van triptanen.

**Conjunctivitis**

**Hygiëne** is heel erg belangrijk bij een conjunctivitis. Een conjunctivitis gaat vanzelf over, er hoeft geen medicatie gegeven te worden. Een **virus** is de meest voorkomende oorzaak en deze gaat na een paar dagen vanzelf over. Een derde van de gevallen van conjunctivitis is bacterieel en ⅔ is viraal. Er wordt wel antibiotica voorgeschreven bij risicogroepen:

- Immuungecompromitteerde personen;
- Mensen die net een operatie aan hun oog hebben gehad of een chronische infectieuze oogziekte hebben;
- Geen verbetering binnen 2 weken.
Eerste keus is chlooramfenicol en de tweede keus fusidinezuur ooggel.

**Casus 4**

Meneer van 74 jaar ligt op de brain-care unit na een ischemisch-CVA. Hij is succesvol behandeld middels alteplase. Weinig restklachten, voorgeschiedenis met hypothyreoïdie, hypertensie en jicht. Het therapeutisch doel is het risico op recidief en andere hart- en vaatziekten verlagen, en om het LDL < 2.6 te brengen.

*Niet-medicamenteuze adviezen zijn:*

- Psychosociale ondersteuning;
- Voldoende beweging;
- Stoppen met roken;
- Gezonde voeding;
- Gewichtsverlies.
*Medicamenteuze mogelijkheden zijn:*

Indien geen cardiale emboliebron:

- Clopidogrel;
- Acetylsalicylzuur;
- Acetylsalicylzuur oplaaddosis.
Bij een NIHSS < 3 kan er ook gekozen worden voor duale therapie (clopidogrel + acetylsalicylzuur) gedurende de eerste drie weken.

Cardiale emboliebron:

- DOAC;
- Vitamine K antagonist.
Denk hierna ook na over het LDL-gehalte.

In de casus heeftmeneereen cholesterol van 4.2 die je naar 2.6 wilt krijgen. Je wilt een daling van meer dan 40% dus dan geef je 20 mg atorvastatine. De alteplase is 24 uur geleden geweest dus kan er gestart worden met secundaire profylaxe. Er zijn geen aanwijzingen voor een cardiale emboliebron aangezien telemetrie ECG geen afwijkingen laat zien. Clopidogrel kan veilig gegeven worden. Vanwege het zeer hoog risico op hart- en vaatziekten heeft een potente statine de voorkeur. Over twee weken wil je controleren voor bijwerkingen en inname van de twee nieuwe middelen en over drie maanden wil je de cholesterol controleren.


### Hoofdstuk 13: Farmacotherapie ‘Depressie’

*De informatie in dit hoofdstuk is gebaseerd op:*

- *Online hoorcollege ‘Farmacotherapie VUmc: Antidepressiva, anxiolytica en hypnotica’, RECIPE Vumc*
**RECIPE VUmc: online hoorcollege**

*Depressie*

Er wordt gesproken van een depressie indien een patiënt minstens vijf van de volgende symptomen ervaart, waarvan minstens één symptoom een sombere stemming en/of verlies van interesse of plezier is:

- Gewichtsverlies of gewichtstoename zonder veranderd dieet;
- Insomnia of hypersomnia;
- Psychomotorische vertraging;
- Vermoeidheid of verlies van energie;
- Gevoelens van waardeloosheid;
- Verminderd vermogen tot nadenken of concentreren;
- Recidiverende gedachten aan de dood zonder specifiek plan om suïcide te plegen.
De ernst wordt bepaald door het algemeen sociaal en maatschappelijk functioneren, maar ook de mate waarin de symptomen in significante mate (subjectief) lijden veroorzaken. Het therapeutisch doel bestaat uit het verminderen van symptomen en het verminderen van het lijden. Daarnaast wordt gestreefd naar het herstellen van het functioneren(zoveel mogelijk).

De **niet-medicamenteuze behandelingsopties** zijn:

- Dagstructurering en activiteitenplanning;
- Kortdurende psychologische behandeling;
- Psychotherapie.
Op de korte termijn heeft psychotherapie evenveel effect als **antidepressiva** . Op de lange termijn heeft psychotherapie meer effect en heeft een patiënt er veel meer baat bij dan bij gebruik van antidepressiva.

Antidepressiva zijn pas geïndiceerd indien er sprake is van (matig) ernstige episoden en een depressieve stoornis met **melancholische** (vitale)of **psychotische kenmerken** . Antidepressiva werken pas na twee tot zes weken, waarbij bijwerkingen vaak al een paar uur na inname optreden. Bij een milde depressie kan een placebo-effect gezien worden.

Na de eerste episode wordt een patiënt zes maanden behandeld. Indien er een recidief optreedt, dan wordt een patiënt één jaar lang behandeld.

Belangrijk: er mag niet gereden worden tijdens gebruik van een antidepressivum.

De twee grootste klassen van antidepressiva zijn de **SSRI’s** en de **TCA’s** . Het stappenplan bestaat uit het eerst behandelen van de depressie met SSRI’s, daarna overstappen naar TCA’s, en eventueel de overstap maken naar **MAO-remmers** . Indien een patiënt in de voorgeschiedenis is behandeld met TCA’s en daar goed op heeft gereageerd, zijn TCA’s de eerste keuze.

Bijwerkingen van antidepressiva beginnen direct na starten van behandeling, maar de werkzaamheid treedt vaak pas na 4-6 weken op.

*SSRI*

SSRI’s remmen selectief de heropname van serotonine in de hersenen. Hierdoor ervaren patiënten vaak maag-darmklachten, hyponatriëmieën, trombocytopathieën, hoofdpijn, slapeloosheid, agitatie en seksuele disfunctie.

SSRI’s vertonen een interactie met **MAO** - **remmers** . Door een overvloed aan serotonine (gezien beide middelen de hoeveelheid serotonine in de synaps verhogen), is er een grotere kans op het ontstaan van het **serotonine****syndroom** .

Daarnaast laten SSRI’s ook een interactie zien met NSAIDs. SSRI’s remmen namelijk de heropname van serotonine in de hersenen, maar ook de heropname van serotonine door trombocyten. NSAID's remmen de prostaglandine vorming, waardoor trombocytenfunctie ook verandert. Hierdoor hebben patiënten een **verhoogde****bloedingsneiging** .

Het combineren van SSRI’s met thiazidediuretica leidt tot hyponatriëmie.

Er is slechts één absolute contra-indicatie voor het gebruik van SSRI’s, en dat is een verlengd QT-interval.

*TCA’s*

Tricyclische antidepressiva remmen de heropname van serotonine en noradrenaline, waardoor de bijwerkingen diverser zijn:

- **Anticholinerg** : visusstoornissen, accommodatiestoornissen, droge mond, mictiestoornissen, obstipatie, seksuele disfunctie en verwardheid;
- **Anti** - **noradrenerg** : orthostatische hypotensie, hypotensie, valneiging;
- **Antihistaminerg:** sedatie en sufheid;
- **Kinidine achtig:** geleidingsstoornis.
Net als de SSRI’s vertonen TCA’s een interactie met MAO-remmers en serotonerge stoffen. Echter hebben ze ook een interactie met centraal zenuwstelsel dempende stoffen en antihypertensiva.

TCA’s hebben als contra-indicaties:

- Myocardinfarct in de recente voorgeschiedenis;
- Epilepsie;
- Organische hersenbeschadiging;
- Urineretentie;
- Prostaathypertrofie;
- Pylorusstenose;
- Hart- en vaatziekten;
- Hyperthyreoïdie;
- Lever- en nierfunctiestoornissen.
*MAO-remmers*

MAO, een enzym gevonden in de synapsspleet, breekt onder andere serotonine af. MAO-remmers voorkomen deze afbraak, waardoor serotonine langer aanwezig is in de synaps. Hoewel MAO-remmers vallen onder de behandelingsmogelijkheden voor patiënten met depressie, mogen deze middelen alleen voorgeschreven worden door psychiaters.

Bijwerkingen van MAO-remmers zijn:

- Agitatie;
- Nervositeit;
- Insomnia;
- Gewichtsverlies;
- Tremoren;
- Seksuele disfunctie.
MAO-remmers kennen amper interacties. De enige interactie waar op gelet moet worden, is de combinatie van MAO-remmers met andere serotonerge middelen, gezien de kans op het serotonine syndroom. Vandaar dat de serotonerge middelen een absolute contra-indicatie zijn.

*Zwangerschap*

Tijdens de zwangerschap gaat de voorkeur uit naar citalopram en sertraline (beide SSRI’s). Het niet-behandelen van een depressie tijdens de zwangerschap kan ernstigere gevolgen hebben dan de eventuele bijwerkingen. Er wordt onderzoek gedaan naar de toegevoegde waarde van een eventuele behandeling met magnetisme.


### Hoofdstuk 14: PR: Depressie en psychose

*De informatie in dit hoofdstuk is gebaseerd op:*

- *Het practicum Farmacotherapie ‘Depressie en delier’.*
**Depressie**

*Criteria depressie DSM-V*

Vijf of meer van de volgende symptomen en ze moeten binnen dezelfde periode van twee weken aanwezig geweest zijn:

- Minstens één van de symptomen is ofwel:
  - Een sombere stemming;
  - Verlies van interesse of plezier;
- Daarbij nog minimaal vier andere symptomen:
  - Significant gewichtsverlies zonder dat er een dieet wordt gehouden, of gewichtstoename;
  - Insomnia of hypersomnia, bijna elke dag;
  - Psychomotorische agitatie of vertraging, bijna elke dag;
  - Vermoeidheid of verlies van energie, bijna elke dag;
  - Gevoelens van waardeloosheid of buitensporige of onterechte schuldgevoelens;
  - Verminderd vermogen tot nadenken of concentreren, of besluiteloosheid, bijna elke dag;
  - Recidiverende gedachten aan de dood, recidiverende suïcidegedachten zonder een suïcidepoging, of een specifiek plan om suïcide te plegen.
*Oorzaken depressie*

Multicausaal verklaringsmodel:

- Psychologische factoren: life-events, copingstrategieën;
- Biologische factoren (endogeen): lichamelijke ziekte, geneesmiddelen;
- Sociale factoren: gebrek aan sociale steun, lage sociale status;
- Erfelijk bepaald;
- Monoaminetheorie: depressie door verminderde activiteit van centrale noradrenerge en/of serotonerge systemen;
- Abnormale connectiviteit tussen neuronen.
*Ernst depressie*

De ernst wordt bepaald aan de hand van:

- Het algemeen sociaal en maatschappelijk functioneren;
- De mate waarin symptomen in significante mate (subjectief) lijden veroorzaken;
- De hoeveelheid symptomen: de DSM onderscheidt:
  - Subklinische depressie (2-4 symptomen);
  - Lichte depressie (5 symptomen);
  - Matige depressie (6-7 symptomen);
  - Ernstige depressie (8-9 symptomen);
- De aard van de symptomen, in het bijzonder:
  - Psychotische kenmerken;
  - Suïcidaliteit;
  - Kenmerken van het beloop (duur, stagnatie in het herstel, recidivering);
  - Comorbiditeit.
*Prevalentie depressie bij de huisarts:*

- 10-15% per 1000 ingeschreven patiënten;
- 30-40% kans op recidief binnen twee jaar (ernstige depressie);
- 75% kans op recidief binnen vijf jaar (ernstige depressie).
**Therapie depressie**

Het doel van de therapie is om de symptomen en het lijden te verminderen en om een herstel van functioneren te brengen.

*Niet-medicamenteus*

- Dagstructurering en activiteitenplanning;
- Kortdurende psychologische behandeling;
- Psychotherapie.
Op de korte termijn hebben psychotherapie en antidepressiva dezelfde uitkomst, maar op de lange termijn werkt psychotherapie een stuk beter.

*Medicamenteus*

Indicatie antidepressiva:

- (Matige) - ernstige episoden;
- Depressieve stoornis met melancholische of psychotische kenmerken.
Antidepressiva werken pas goed na 2-6 weken en geven vaak bijwerkingen al een uur na inname. Bij een milde depressie is er deels sprake van een placebo effect. Na een eerste episode wil je 6 maanden doorbehandelen en na een volgende episode (een recidief) wil je minstens een jaar doorbehandelen. Let op bij rijvaardigheid: sommige middelen hebben invloed op de rijvaardigheid.

*Keuze antidepressivum*

- SSRI (selective serotonin reuptake inhibitor);
  - Indicatie: matig ernstige depressie, angststoornis, OCD, Boulimia nervosa;
  - Voorbeelden: citalopram, paroxetine, fluoxetine, sertraline;
- TCA (tricyclische antidepressivum);
  - Indicatie: matig ernstig depressie, psychotische kenmerken;
  - Voorbeelden: amitriptyline, nortriptyline, imipramine, clomipramine.
*SSRI’s*

- Werking: ze geven een selectieve remming van de heropname van serotonine (5-HT). Hierdoor is serotonine langer in de synapsspleet. De werking treedt pas na 4-6 weken op.
- Contra-indicatie: verlengde QT-tijd;
- Interacties: o.a. MAO-remmers, NSAID’s (gastro-intestinale bloeding), andere serotonerg werkzame medicatie (serotonine syndroom), thiazidediuretica (hyponatriëmie);
- Bijwerkingen: maag-darmstoornissen, hyponatriemie, trombocytopathieën (bloedingen), hoofdpijn, slapeloosheid, agitatie en seksuele disfunctie. Deze bijwerkingen kunnen eerder optreden dan de werking van SSRI’s zelf.
*TCA*

- Werking: remmen de heropname van 5-HT en noradrenaline;
- In de eerste lijn worden ze ontraden, omdat ze meer bijwerkingen geven.
- Contra-indicaties;
  - Absoluut: direct na een myocardinfarct;
  - Relatief: epilepsie, organische hersenbeschadiging, urineretentie, prostaathyperplasie, pylorusstenose, hart- en vaataandoeningen, hyperthyreoïdie, lever- en nierfunctiestoornis;
- Interacties:  o.a. MAO-remmers, serotonerge-stoffen, CZS dempende stoffen (alcohol) en antihypertensiva;
- Bijwerkingen;
  - Anticholinerg: visusstoornissen, accommodatiestoornissen, droge mond, mictiestoornissen, obstipatie, seksuele disfunctie, verwardheid;
  - Antinoradrenerg: orthostatische hypotensie en valneiging;
  - Antihistaminerg: sedatie en sufheid;
  - Kinidine-achtig: geleidingsstoornissen.
*Vervolgbehandeling*

Voor patiënten met een depressieve stoornis die na vier weken niet reageren op de eerste stap in de medicamenteuze behandeling (het eerste antidepressivum) worden de volgende opties aanbevolen:

- De diagnose heroverwegen;
- Instandhoudende factoren evalueren, zoals comorbiditeit, en ongunstige sociale omstandigheden;
- Therapietrouwheid controleren;
- De behandeling optimaliseren: maximale dosering, bloedspiegelcontroles (met name bij een TCA);
- Verlenging van de behandelperiode (tot zes weken, en eventueel langer tot maximaal tien weken);
- Verandering van de medicamenteuze behandeling;
- Kiezen voor een andere therapievorm, zoals (toevoeging van) psychotherapie;
- Voor de huisarts: de patiënt verwijzen naar een psycholoog-psychotherapeut, psychiater of klinisch psycholoog.
*MAO remmers (monoamineoxidase)*

MAO remmers worden alleen voorgeschreven door een psychiater, vanwege het risico op een serotonine syndroom.

- Werking: remmen de afbraak van serotonine;
- Contra-indicatie: serotonerge middelen;
- Bijwerkingen: agitatie, nervositeit, insomnia, gewichtsverlies, tremoren, seksuele dysfunctie, enzovoort.
*Serotonine syndroom*

Dit kan ontstaan als er twee of meer serotonerge middelen gebruikt worden. Serotonerge middelen zijn:

- SSRI’s;
- TCA’s;
- MAO remmers;
- Tramadol;
- Lithium;
- Amfetaminen;
- Anti-emetica;
- Triptanen.
Kenmerken van het serotonine syndroom zijn: agitatie, tachycardie, tremoren, hyperreflexen, myodriasis, diaphoresis, autonome instabiliteit (hypertensie) en verhoogde buikgeluiden. Het kan behandeld worden met benzodiazepines.

**Angststoornissen**

Er zijn verschillende vormen van angststoornissen:

- Gegeneraliseerde angststoornis;
- Posttraumatische stressstoornis;
- Obsessieve compulsieve stoornis (OCD):
- Paniekstoornis;
- Sociale angststoornis.
Het therapeutisch doel is gericht op het type angst en de behandeling is patiëntgericht. Het doel is dat de patiënt de situatiegebonden angst onderkent en herkent.

*Behandeling*

- Niet-medicamenteus: cognitieve gedragstherapie;
- Antidepressivum (SSRI);
- Combineer 1 en 2.
**Slaapstoornis**

Een slaapstoornis is een stoornis in het slaapwaakpatroon, vastgesteld als diagnose. Denk hierbij aan obstructief slaapapneusyndroom, restless-legs syndrome, narcolepsie etc. Er wordt gesproken van slapeloosheid (insomnie) als er minstens driemaal per week slecht geslapen wordt met slechter functioneren overdag.

Twintig tot dertig procent van de volwassenen heeft last van slapeloosheid, ongeveer 10-15% raadpleegt een arts. Zestig procent hiervan krijgt een slaapmiddel en 36% krijgt meer dan een recept. Na een jaar gebruikt ongeveer 50% nog het slaapmiddel.

Kortdurende slapeloosheid wordt bij ongeveer 40% van de onbehandelde patiënten chronisch (langdurende slapeloosheid).

- Oorspronkelijke oorzaak raakt op de achtergrond;
- Negatieve conditionering (slapeloosheid houdt zichzelf in stand);
- Ontwikkeling verkeerd slaapgedrag (langer in bed blijven liggen, gebruik slaapmiddel/ alcohol).
Langdurende slapeloosheid geassocieerd met (chronische) gezondheidsproblemen, depressie, angst, meer gebruik medicatie en ziekteverzuim.

*Therapeutisch doel*

- Functioneren overdag verbeteren;
- Onderliggende problemen verhelpen (op lange termijn);
- Voorlichting en adviezen over slaap (hygiëne) (op korte termijn);
- Eventueel kortdurende negatieve conditionering doorbreken (dmv slaapmiddelen) (op korte termijn).
*Niet-medicamenteus*

- Gedragsmatige behandeling:
  - Stimuluscontrole;
  - Slaaprestrictie;
  - Ontspanningsoefeningen;
  - Cognitieve therapie;
- Structurele lichaamsbeweging;
  - 4x per week matig intensief;
- Advies bij verstoring dag-nacht ritme.
*Medicamenteus*

Benzodiazepines

- Voorbeelden: midazolam, temazepam, oxazepam, diazepam, lorazepam;
  - Ze verschillen in halfwaardetijd, dus als slaapmiddel wil je een middel geven met een korte halfwaardetijd;
- Werking: GABA receptor agonist;
- Interacties: verhoogde valneiging bij gelijktijdig gebruik van antihypertensiva, alcohol en opiaten;
- Bijwerkingen: beïnvloeding alertheid en motorische vaardigheid, paradoxale reacties, valgevaar;
- Let op gewenning en verslaving. Je wilt het dus kort voorschrijven, intermitterend en met goede instructies.
![Image](https://lh7-rt.googleusercontent.com/docsz/AD_4nXdeuF2k_-_ZKtR-GPeaUc2Cg4aFEmazUVIaIMbhMZC2FgtSvZl0mX-4yltXMkJwjuae2jJb3WejxsgvsZJGXyBFJpg3W6SwzyfWAK-WvKYRWOJqb1p-FtfGG1Kmpf5eBL0SRJ3qtg?key=s_nkAX9gvA_vxsU7Lqkrk4ov)

**Benzodiazepines***Bron: farmacologie filmpje ‘antidepressiva, anxiolytica en hypnotica college’ (2023-2024)*

**Casus 1** **

*Samenvatting*

45 jarige vrouw met een depressieve stoornis met agorafobie. Niet-medicamenteuze behandeling werkt onvoldoende.

Het therapeutisch doel is het verhelpen van de depressie binnen 4 tot 6 weken, de inzet is levenslang klachtenvrij en de bijwerkingen worden geaccepteerd.

*Niet-medicamenteuze adviezen*

![Image](https://lh7-rt.googleusercontent.com/docsz/AD_4nXfH7jpmhX7vGP3aHs7ykz--yziDt_6riBqXxoyH7UMGM4kuuWpc2k1d8-VxFkeeVpKRzKZiaZ9L86W8kjtHd4_XvzvXnrZIXhbsO_Omyn0fSZ3quJUL_c7xN-ImrgHSTEkeLnEV?key=s_nkAX9gvA_vxsU7Lqkrk4ov)

**Niet medicamenteuze adviezen.**  *Bron: NHG standaard depressie 2023.*

*Medicamenteuze mogelijkheden*

- Start antidepressivum bij patiënten met een depressie zonder ernstig sociaal disfunctioneren, grote lijdensdruk of ernstige psychische comorbiditeit met onvoldoende effect van initiële beleid en met een voorkeur voor antidepressiva boven psychotherapie;
- Bij ernstig sociaal disfunctioneren, grote lijdensdruk of ernstige psychische comorbiditeit kan een antidepressivum worden overwogen als initieel beleid, ter overbrugging van de wachttijd na verwijzing;
- TCA’s worden niet meer aanbevolen als middel van eerste keus;
- Wijk van de voorkeursmiddelen af, bijvoorbeeld bij eerdere effectiviteit en tevredenheid m.b.t. een ander middel. Het is niet nodig over te stappen naar een van de voorkeursmiddelen indien een patiënt reeds een ander voldoende effectief middel gebruikt en hier tevreden over is.
![Image](https://lh7-rt.googleusercontent.com/docsz/AD_4nXcWWFmXgwZUIgPEoUP7-V0mqCw_wxN1OS-vfBPOhnfYcVgyOeglqkKfTFSpGhW5gBHzDsa0PFd1sVqMyPbRMsMfy9pVk4dc5m0IUR107LtpWwi58tqbsTn6ysXBokJ_mouXoW7B9g?key=s_nkAX9gvA_vxsU7Lqkrk4ov)

**Voorkeur antidepressivum**  *Bron: NHG standaard depressie, 2023.*

*Argumentatie*

- Citalopram heeft een interactie met NSAID’s, dit kan een verhoogde kans op maagbloedingen geven;
- Bij gebruik van een NSAID met twee risicofactoren (SSRI en DM type 2) wil je preventief PPI geven (of NSAID’s stoppen).
*Keuze*

- Niet-medicamenteuze dagstructurering en activiteitenplanning voortzetten en starten met CGT zodra mogelijk (betere lange termijn effecten);
- Bespreek dat je het effect beoordeelt na 4-6 weken, bijwerkingen treden wel direct op, maar nemen op den duur meestal af;
- Bij sufheid of slaperigheid kan iemand het middel in de avond innemen;
- In de eerste twee weken is er kans op angstklachten;
- Als het middel goed aanslaat kan het middel zes maanden gebruikt worden.
Controle:

- 1-2 weken wekelijkse controle in overleg met patiënt;
- Vervolgcontacten:
  - Depressieve klachten: elke 3-4 weken;
  - Depressie volwassenen: elke 1-2 weken;
  - Depressie jongvolwassenen: wekelijks 1e maand na start antidepressiva;
  - Bij een gunstig beloop kan de periode tussen controles verlengd worden.
**Aanvullende vragen**

*Zwangerschap*

- Niet behandelen van een depressie tijdens zwangerschap kan nadelige gevolgen hebben voor moeder en kind;
- Stoppen of wisselen van antidepressivum verhoogd risico op recidief van depressie;
  - Alleen stoppen of switchen als je alle risicofactoren zorgvuldig afweegt;
  - Eventueel wisseling voor de zwangerschap;
- SSRI voorkeur: sertraline en citalopram.
- Tijdens lactatie voorkeur sertraline of paroxetine;
- NHG: doorverwijzen naar gespecialiseerde GGZ of multidisciplinair team voor behandeling en medicatie advies;
  - POP-poli (psychiater + gynaecoloog + kinderarts).
**Casus 2**

*Samenvatting*

Een vrouw van 59 jaar komt in verband met een recidief van depressieve klachten. Ze is suïcidaal, maar heeft geen concrete plannen. Ze reageerde enkele jaren eerder goed op Nortriptyline, afgelopen jaren is ze vrij van medicatie geweest. Tien jaar geleden was ze bekend met een depressie waarbij ze met citalopram een ernstige hyponatriëmie kreeg. Het therapeutisch doel is hetzelfde als bij casus 1.

*Mogelijkheden*

Zijn hetzelfde als hiervoor (in casus 1) beschreven.

*Argumentatie*

In het verleden heeft ze goed gereageerd op TCA dus kan er afgeweken worden van de voorkeursmiddelen (SSRI’s).

*Keuze*

Niet-medicamenteus en een TCA geven. Bij een goede respons wordt de behandeling bij een recidief minstens een jaar voortgezet na remissie. Je geeft een begin dosering van 25 mg (t/m 60 jaar) en daarna kan je geleidelijk ophogen met 25 mg 2-3 dd om de dag tot 50 mg 2-3 dd. Het omslagpunt luistert erg nauw, 10 mg kan al verschil maken.

*Controle*

- 1-2 weken wekelijkse controle in overleg met patiënt;
- Vervolgcontacten:
  - Depressieve klachten: elke 3-4 weken;
  - Depressie volwassenen: elke 1-2 weken;
  - Depressie jongvolwassenen: wekelijks 1e maand na start antidepressiva.
**Aanvullende vragen**

*Sint-Janskruid*

Het is een plant met hypericinen en ze hebben een anti-depressieve werking. Indicatie hiervoor is voor milde tot matige depressieve klachten. Het induceert CYP-enzymen en heeft een interactie met geneesmiddelen die door deze enzymen gemetaboliseerd worden (antibiotica, orale anticonceptie, antidepressiva, oncolytica, immunosuppressiva.

Bij SSRI’s mag er niet gereden worden als er bijwerkingen optreden. Bij Nortriptyline mag er in de eerste week niet gereden worden en ook niet als de bijwerkingen aanhouden.

**Casus 3**

*Samenvatting*

Meneer met een ernstige depressie en heeft eerder goed gereageerd op nortriptyline. Sinds enkele weken is meneer steeds somberder geworden. Meneer komt steeds later zijn bed uit, slaapt slecht en kan zich moeilijk concentreren. Hij geeft aan geen gedachten over de dood te hebben, al helemaal niet over suïcide. De klachten zijn niet te wijten aan de dementie. Hij heeft een recent doorgemaakt myocardinfarct waarvoor acetylsalicylzuur, clopidogrel, atorvastatine, metoprolol en perindopril.

*Mogelijkheden*

Hetzelfde als de vorige casussen.

*Argumentatie*

- Geen TCA, omdat hij een recent doorgemaakt myocardinfarct heeft gehad;
- SSRI heeft de voorkeur (citalopram of sertraline);
- Interactie met clopidogrel en aspirine, hiervoor slikt hij al een PPI;
- Citalopram geeft een verhoogd risico op een ritmestoornis, meneer heeft een ECG gehad en hierop was geen QT-tijd verlenging te zien.
*Keuze*

Je wilt minstens een jaar doorbehandelen, omdat het om een recidief gaat. Je begint met een dosis van 10 mg per dag en kan eventueel verhogen naar max 1dd 20 mg.

**Aanvullende vragen**

*Overige middelen depressie*

- MAO remmers;
- SNRI’s zijn serotonine-noradrenaline heropnameremmers, ze zijn niet-selectief;
- Mirtazapine: tetracyclisch antidepressivum. Het heeft een sterkte antihistaminerge werking, stimuleert de noradrenaline en serotonine afgifte;
- Bupropion: remmer van de heropname van de catecholaminen (noradrenaline en dopamine).
SSRI’s hebben een effect op organismen, namelijk een verminderde groei van algen en een verstoring van gedrag, reproductie en de ontwikkeling van vissen.

**Casus 4**

*Samenvatting*

Mevrouw met een delier met angst en nachtelijke onrust die wordt behandeld vanwege een pyelonefritis. Ze heeft vooral klachten ‘s nachts. In de voorgeschiedenis heeft ze een ischemisch CVA gehad waarvoor ze clopidogrel en simvastatine gebruikt. Het therapeutisch doel is de oorzaak aanpakken, de delier binnen 12 uur wegnemen en het verminderen van angst en nachtelijke onrust.

*Mogelijkheden*

![Image](https://lh7-rt.googleusercontent.com/docsz/AD_4nXflhp2nyIUcZZQ31hM8rYcb4s12dsqoPCg-Ih_SAIalm7lggkD3hcFFAdGeMC8b3OEDege_-l_iuWhmk5N0E7hBYPCQ3QMwVAEQZHt_UiXdHSe5YbnlcYvqmCA4n84QJDrvMJFSxA?key=s_nkAX9gvA_vxsU7Lqkrk4ov)

**Mogelijkheden delier**  *Bron: NHG-Standaard Delier (eerste herziening), door W.H. Eizenga (2014).*

Je wilt behandelen bij angst of hallucinaties, hevige motorische onrust, nachtelijke onrust en om eventueel onderzoek of behandeling mogelijk te maken.

Haloperidol wordt niet gegeven bij Parkinson, Lewy-body dementie. Je wilt laag starten en geleidelijk opbouwen. Na een week wil je gaan afbouwen.

*Argumentatie*

- Haloperidol heeft een interactie met ciprofloxacine, ze geven allebei verlenging van de QT tijd. Ze mogen wel samen gegeven worden, omdat ze in lage doseringen komen.
*Keuze*

De keuze is dus haloperidol. Het effect kan individueel erg verschillen. Je wilt een ECG herhalen, omdat het kan leiden tot QT-tijdverlenging.

**Aanvullende vragen**

Een alcoholonthoudingsdelier kan ontstaan door aanpassing in de hersenen om waakzaamheid te handhaven. Er is sprake van overactiviteit en verhoogde prikkelbaarheid. Je wilt dan bij voorkeur benzodiazepines geven.


### Hoofdstuk 15: Farmacotherapie ‘Nierschade’

*De informatie in dit hoofdstuk is gebaseerd op:*

- *Online hoorcollege ‘Geneesmiddelen en verminderde nierfunctie’, RECIPE Vumc*
**RECIPE VUmc: online hoorcollege**

*Geneesmiddelen en nierfunctie*

De nieren hebben verschillende functies:

- Klaring van (afval)stoffen;
- Klaring van vocht: de nieren klaren ongeveer 180 liter per dag;
- Endocriene functies:
  - Vitamine D-metabolisme: de nieren zetten vitamine D van een inactieve vorm naar een actieve vorm. Dit omzetten gaat dus fout bij mensen met een verslechterde nierfunctie;
  - Erytropoëtine (EPO): wordt geproduceerd door de nieren;
  - RAAS: ACE en renine worden door de nieren geproduceerd.
De nieren hebben een overcapaciteit. Mensen kunnen prima leven met maar één nier. Het wordt pas een probleem als die ene nier het minder goed gaat doen.

*Bepaling nierfunctie*

- 24-uurs urine (berekening): dit is de gouden standaard. Hiermee wordt de creatinineklaring (ml/min) bepaald;
- Formules (schatten): dit is een stuk simpeler dan de 24-uurs urine. De eGFR wordt met de CKD-EPI-formule bepaald aan de hand van verschillende bloedwaarden. De eGFR kan overschat worden bij ouderen en onderschat worden bij mensen die veel sporten. De eGFR is ook minder betrouwbaar in acute situaties.
*Ernst nierschade*

- Ernst: de ernst van de nierschade wordt ingeschat door middel van de eGFR en door eiwit in de urine.
- Oorzaken acuut nierfalen:
  - Pre-renaal: bloeding, uitdroging, hypotensie/verminderde bloedtoevoer (sepsis, medicamenteus, hartfalen, dissectie);
  - Post-renaal: obstructie (prostaathypertrofie, niersteen, maligniteit);
  - Renaal: vasculair, glomerulair, tubulair, interstitieel.
- Oorzaken chronisch nierfalen: diabetes, hypertensie, degeneratief.
![Image](https://lh7-rt.googleusercontent.com/docsz/AD_4nXcFcx097rNFjocr3XHiINN320kvlMr-KALO9zHT7vEpNe8J0Ow2GMJEz9FRK42OnPTB8RN0nCWFXJ4U7KxLm6XnF9ZJYu9-fNz-nKokGb7WRXvwhtrxg3X7gN5cRebOkH55Up7erA?key=s_nkAX9gvA_vxsU7Lqkrk4ov)

**Ernst nierschade**  *. Bron: https://www.pinterest.com/pin/stadia-dialyse--367395282082400576/, geraadpleegd op 10-12-2024.*

*Farmacokinetiek vs. farmacodynamiek*

Farmacokinetiek gaat over de processen die de medicatie in het lichaam ondergaat, dus wat het lichaam met het medicament doet. Farmacodynamiek ** is het effect van het medicament op het lichaam.

**Farmacokinetiek** bestaat uit verschillende stappen:

- Absorptie;
- Distributie;
- Metabolisme;
- Eliminatie.
Bij eindstadium nierfalen (ESRD) zijn alle stappen aangedaan:

- Absorptie → pH;
- Distributie → hypoalbuminemie, verminderde eiwitbinding en een verhoogde vrije fractie;
- Metabolisme → CYP450-enzymen;
- Eliminatie → verminderd/afwezig, ratio glomerulaire filtratie/tubulaire secretie.
*Geneesmiddelen en verminderde nierfunctie*

- Verminderde excretie:
  - Hogere bloedspiegels;
  - Meer bijwerkingen.
- Verminderde beschikbaarheid:
  - Middelen die lokaal inwerken bij UWI’s;
  - Diuretica.
- (verder) nierfunctieverlies:
  - Neerslaan van medicatie;
  - Acute tubulaire necrose/ tubulo-interstitiële nefritis;
  - Drukverval (zeker bij drug-interacties).
Een voorbeeld van verminderde excretie is bij het gebruik van augmentin. Als iemand een verminderde nierfunctie heeft, dan wil je clavulaanzuur in een lagere dosis geven, omdat het anders toxisch kan worden. Je wilt bij een verminderde excretie de dosis en/of toedieningsfrequentie aanpassen.

Bij verminderde beschikbaarheid wil je de dosis aanpassen of een alternatief geven.

Drukverval is een groot probleem en kan voorkomen worden door te kijken naar de interacties. Denk hierbij aan het gebruik van NSAID’s en ACE-remmers. Hierbij kies je voor een dosisaanpassing of een contra-indicatie.

*Dialyse*

Bij dialyse wordt de nierfunctie overgenomen. De medicatie wordt dan renaal geklaard. Je wilt medicijnen dus na de dialyse geven, omdat het anders meteen uit het lichaam gefilterd wordt. Ook wil je weten of er nog restnierfunctie is, bijvoorbeeld als iemand nog wel kan plassen. Dit heeft invloed op de kwaliteit van leven. Je wilt niet te veel toxische doseringen geven. Als iemand geen restnierfunctie heeft, dan is dit een stuk minder relevant. ****


### Hoofdstuk 16: PR: Medicatie en nierfunctie

*De informatie in dit hoofdstuk is gebaseerd op:*

- *Het practicum Farmacotherapie 'Medicatie en nierfunctie’.* ****
**Inleiding**

NSAID’s zijn niet veilig te combineren met ACE-remmers. ACE-remmers zorgen voorpost glomerulairevasodilatatie. NSAID’s zorgen voorpre glomerulairevasoconstrictie. Hierdoor wordt de doorbloeding minder van de glomerulus.

ACE-remmers verminderen het eiwitverlies in de urine.

Contrastmiddelen zijn meestal nefrotoxisch, ook zijn aminoglycosiden nefrotoxisch.

NSAID’s kunnen een nefrotisch syndroom veroorzaken.

**Casus 1**


| Casus 1:     Mw Fledderus (78 jaar)                                         situatie: Dagbehandeling cardiologie |
| --- |
| Personalia: Mw Fledderus, 78 jaarVoorgeschiedenis:Paroxismaal atriumfibrillerenHuidige medicatie:Sotalol 2 dd 80 mgAcenocoumarol volgens schema trombosedienstAllergie: -Intoxicaties: -A/ Mw Fledderus is al enkele jaren onder controle wegens paroxysmaal atriumfibrilleren. Destijds is  ze gestart met sotalol 80 mg 2dd. Dit heeft altijd goed gewerkt. In verband met langzame progressieve duizeligheid en een ‘wat tragere’ hartslag meldt zij zich op de polikliniek.LO/ Wat vermoeide, niet acuut zieke, frêle vrouw. Temperatuur: 36 graden celcius. Hartfrequentie 54/min, bloeddruk 95/58 mmHg. AF 20/min. Fijne crepitaties basaal over beide longen. Serumcreatinine 220 μmol/L (4 jaar eerder nog 85  μmol/L)C/ Overdosering sotalol? |

**Casus.**  *Bron: Practicum farmacotherapie B3 casuïstiek nierschade (2023-2024).*

Er is een prerenale nierfunctiestoornis. De eGFR is van zestig naar twintig millimol per liter gedaald in vier jaar. Sotalol is een bètablokker. De dosering wordt aangepast naar twintig milligram tweemaal daags.

Mevrouw vertelt ook dat ze retrosternale pijn heeft. Er wordt eencoronaireangiografie gedaan. Er is kans op contrastnefropathie. Het is belangrijk om de patiënt goed van tevoren te hydrateren. Op deze manier wordt het extracellulaire volume verhoogd en wordt het contrast verdund. Ook blijft de eGFR hoog waardoor alles sneller doorspoelt. Vaak worden patiënten opgenomen en krijgen ze eenhydratieschema.

Als de patiënt bij het vocht geven heel erg benauwd wordt dan komt het door overvulling. Er kan dan gekozen worden voor een langzamer hydratieschema.

Creatinine is een spiermetaboliet. Een bodybuilder scheidt veel creatinine uit. Het serumcreatinine stijgt waardoor de nierfunctie onderschat wordt. Iemand die bedlegerig is, zal een overschatting krijgen van zijn of haar nierfunctie.

**Casus2**


| Casus 2:     Dhr Polak (50)                                                                                 situatie: Huisarts |
| --- |
| Personalia: Dhr Polak, 50 jaarVoorgeschiedenisHypertensieMyocardinfarctChronische nierschade stadium IV op basis van hypertensieve nefropathie met microalbuminurieHuidige medicatieAtorvastatine 1 dd 80 mhAcetylsalicylzuur 1 dd 80 mgAmlodipine/valsartan 1 dd 10/160 mgAllergie: PenicillinenIntoxicaties: 14 EH alcohol/week, 19 sigaretten/dagA/ Dhr Polak heeft nu in korte tijd voor de tweede keer een urineweginfectie. Deze heeft hij inmiddels drie dagen en hij vermeldt daarbij dat hij o.a. last heeft van zadelpijn. Hij heeft initieel 2 dd 250 mg ciprofloxacine gekregen. Voor het starten met de antibiotica was er een urinekweek afgenomen. De kweekuitslag toont een ciprofloxacine resistente E. coli die wel gevoelig is voor cotrimoxazolLO/ Niet acuut zieke man. T 37,5 graden Celcius. Serumcreatinine 250 μmol/LC/ Prostatitis, veroorzaakt door een ciprofloxacine resistente E. coli die wel gevoelig is voor cotrimoxazol |

**Casus.**  *Bron: Practicum farmacotherapie B3 casuïstiek nierschade (2023-2024)*

Prostatitis is een weefselinvasie. Patiënt heeft last van een verminderde nierfunctie. De acute prostatitis moet veertien dagen behandeld worden. Het medicijn heetcortrimoxazol.Belangrijke bijwerkingen zijn misselijkheid en braken. Cotrimoxazol geeft een verhoging van het serumcreatinine. Op deze manier wordt de eGFR lager. Cotrimoxazol is een samengesteld middel waardoor het een synergistisch effect geeft. Het is een combinatie van een sulfonamide en trimethoprim.

Klachten van prostatitis zijn onder andere zitpijn en zadelpijn. Een rectaal toucher zal heel veel pijn geven.

**Casus 3**


| Casus 3:     Mw. Adelheid (75)                                                                                 situatie: Huisarts |
| --- |
| Personalia: Mw. Adelheid, 75 jaarVoorgeschiedenis:Urineweginfectie als kindHypertensieChronische nierschade stadium IV op basis van hypertensieRecidiverende urineweginfecties zonder significante proteïnurieHuidige medicatie:Simvastatine 1 dd 40 mg a.n.Acetylsalicylzuur 1 dd 80 mgLisinopril 1 dd 5 mgAllergie: -Intoxicaties: -A/ Mw Adelheid bezoekt de huisarts in verband met - voor haar herkenbare – dysurieLO/ Niet zieke, vitale vrouw. Temperatuur 36,7 graden Celsius. Serumcreatinine μ170 mol/LC/ Ongecompliceerde cystitis |

**Casus.**  *Bron: Practicum farmacotherapie B3 casuïstiek nierschade (2023-2024)*

Patiënte heeft een lage eGFR waardoor er voor trimethoprim is gekozen. Nitrofurantoïne is gecontra-indiceerd vanwege de lage eGFR. Nitrofurantoïne wordt geklaard door de nieren, het is een enorm hydrofiel middel. Daarom is het zo geschikt voor de behandeling van een cystitis. Het werkt ook minder goed voor weefselinvasie omdat het zo hydrofiel is. Als de eGFR daalt dan is er onvoldoende filtratie door de nier. Hierdoor komt er te weinig van het medicijn in de blaas terecht. Bij een klaring onder de dertig heeft het daarom geen zin om nitrofurantoïnete geven.Een perifere neuropathie kan voorkomen wanneer iemand nitrofurantoïne krijgt met een slechte nierfunctie. Ook kan een nitrofurantoïne long voorkomen, dit kan ook zeer gevaarlijk zijn.

Fosfomycine wordt ook gegeven voor een cystitis bij een nierfunctiestoornis; maar het is een ingewikkeld middel. ****

**Casus 4**


| Casus 4:     Dhr. Doe (leeftijd onbekend)                                                                       situatie: SEH |
| --- |
| Voorgeschiedenis:Onbekend, waarschijnlijk hypertensieHuidige medicatie:ThiazidediureticumACE-remmerLaatste 3 dagen naproxen 1000 mg ingenomen per dagAllergie: OnbekendIntoxicaties: Onbekend, waarschijnlijk alcoholA/ Een oudere man wordt ingestuurd naar de SEH vanuit het ‘tehuis’. Hij is gedehydrateerd en verward. Twee dagen eerder heeft hij vanwege een klassieke jichtaanval naproxen voorgeschreven gekregenLO/ Zieke verwarde man. Bloeddruk 120/70, polsfrequentie 100/min, T35,7 graden Celsius. Verminderde huidturgor, droge slijmvliezen. De eerste straal van zijn rechtervoet is warm, rood en gezwollen. Labuitslagen volgen nogC/ Jicht en delier, eGFR onbekend |

**Casus.**  *Bron: Practicum farmacotherapie B3 casuïstiek nierschade (2023-2024)*

Belangrijke niet-medicamenteuze adviezen bij een delier zijn onder andere:

- Dag-nachtritme;
- Bril opzetten en hoortoestellen indoen;
- Structuur geven.
NSAID’sen ACE-remmershebben een interactie waardoor de druk wegvalt in de glomerulus.

Als het delier niet weggaat, kan men eventueel nog haloperidol geven. De jicht moet ook behandeld worden met colchicine. Colchicine mag niet ingenomen worden met grapefruitsap.

Indien de patiënt een lage bloeddruk zou hebben, dan zou men vocht geven. De eGFR is onbekend bij deze patiënt. De nierfunctie is waarschijnlijk verslechterd. Dit kan men afleiden uit:

- Medicatiegebruik: ACE-remmers (om de nier te beschermen) en diureticum
- Hypertensie;
- Droge slijmvliezen en verminderde huidturgorduidenop dehydratie. Dehydratie kan zorgen voor een prerenale nierinsufficiëntie;
- De combinatie van ACE-remmers en NSAID’s.
**Casus 5**


| Casus 4:     Mw Jansen (51)                                                                                        situatie: Chirurgie |
| --- |
| Voorgeschiedenis:HypertensieObesitasDiabetes Mellitus type 2Chronische nierschade stadium III op basis van diabetische nefropathieHuidige medicatie:Metformine 3 dd 500 mgSimvastatine 1 dd 40 mg a.n.Nifedipine 1 dd 60 mg retardAllergie: -Intoxicaties: -A/ Mevrouw Jansen is opgenomen op de afdeling chirurgie met een fractuur van haar rechterbeen. Zij is geïmmobiliseerd. Twee dagen na de repositieoperatie krijgt zij een trombosebeen.LO/ Niet acuut zieke vrouw, donkere huidskleur. T37,8 graden Celcius Bloeddruk 165/92, AF 14/min. Serumcreatinine 135 μmol/LC/ Provoked diep veneuze trombose |

**Casus.**  *Bron: Practicum farmacotherapie B3 casuïstiek nierschade (2023-2024)*

Met de MDRD-formule kan de eGFR berekend worden:

- Formule MDRD = 186 x (kreat plasma in mmol x 0,011312) -1.154 x (leeftijd) -0.203 x 0.742 (vrouwen). Bij negroïde mensen moet het nog vermenigvuldigd worden met 1.21. Het is uiteindelijk 46.
*Niet-medicamenteuze adviezen zijn:*

- Bij oedeem compressief zwachtelen zo’n een tot twee keer per week;
- Klasse III elastische onderbeenkousen aanmeten. De behandelduur is twee jaar.
*Medicamenteus is de standaardtherapie:*

- Start met laagmoleculairgewichtheparine-injecties en oplaaddosis coumarinederivaat. In het farmaceutisch kompas staat dat men ook een DOAC kan geven.
Er kan gekozen worden voor laagmoleculairgewichtheparine-injecties en een cumarinederivaat. In het farmaceutisch kompas staat dat men wel moet oppassen bij een slechte nierfunctie. Echter, kan men dit wel geven in een lagere dosis aan de patiënte, omdat zij in het ziekenhuis ligt. DOAC’s zijn heel erg duur en ook lastig te couperen.

Het duurt even voordat een cumarinederivaat gaat werken doordat de stollingsfactoren in de lever gemaakt worden. Ze werken tegen de stollingsfactoren II, VII, IX en X. Fenprocoumon heeft een veel langere halfwaardetijd dan acenocoumarol. Bij gebruik van fenprocoumon moet men dus veel langer couperen, mocht dit nodig zijn.

Als men kiest voor een DOAC dan wordt er gekozen voor apixaban, in de volgende dosering:

- Tien milligram tweemaal per dag gedurende zeven dagen. Daarna vijf milligram tweemaal per dag gedurende drie maanden of eventueel langer.
Deze behandeling moet gevolgd worden door een drie tot zes maanden durende onderhoudsbehandeling met een vitamine-K-antagonist.

*Bijwerkingen*

- Bloedingen;
- Jeuk;
- Zelden een intracraniële bloeding.
Stel de patiënt heeft een groot risico op veneuze trombo-embolische aandoeningen, dan kan men een profylaxe geven. Dit kan ook met apixaban, maar dan 2,5 milligram tweemaal per dag. De eerste dosis wordt twaalf tot 24 uur na de operatie ingenomen. Dit wordt dan nog ongeveer twee weken doorgezet.

**Casus 6**


| Casus 6:     Dhr. Rufum (69(                                                                            situatie: SEH |
| --- |
| Voorgeschiedenis:Diabetes Mellitus type 2HypertensieHuidige medicatie:Metformine 500 mg 4dd1Gliclazide 30 mg MGA 1dd1Lisinopril 5 mg 1dd1Simvastatine 40 mg 1dd1Allergie: -Intoxicaties: -A/ Dhr Rufum bezoekt de SEH in verband met sinds 3 dagen aanwezige koorts en een productieve hoestLO/ Matig zieke, niet verwarde, hoestende man. T38,6 graden Celsius. Bloeddruk 130/75 mmHg. AF 24.min. Crepitaties over de rechterlong. Serumcreatinine 220 μmol/L (voorheen 130μmol/L). Glucose niet nuchter: 11 mmol/L HbA1C: 53C/ Community Acquired Pneumonia (CAP) - AMB-65-score 1, met chronische nierinsufficiëntie |

**Casus.**  *Bron: Practicum farmacotherapie B3 casuïstiek nierschade (2023-2024)*

De eerste keuze is amoxicilline en de tweede keuze is doxycycline. Er zijn geen contra-indicaties voor de eerste keuze amoxicilline.

Het serumcreatinine is gestegen sinds de vorige keer. Metformine kan stapelen bij een verminderde nierfunctie. Hierdoor kan er een verhoging optreden van lactaat en krijgen de mensen acidose. Het is belangrijk bij deze patiënt om de metformine te stoppen vanwege de lage eGFR.

De AMBU-65 score schat hetoverlijdensrisico binnendertig dagen. Een score van nul geeft een dertig-daagse sterfte van 0.7 procent en bij een score van vijf is dit al 57 procent.

De AMBU-65 score omvat:

- Ademhalingsfrequentie van dertig per minuut of hoger;
- Acute verwardheid;
- Systolische bloeddruk lager dan negentig mmHg of diastolische bloeddruk lager dan zestig mmHg;
- Leeftijd van 65 jaar of hoger;
- Ureum van zeven millimol per liter.

### Hoofdstuk 17: Farmacotherapie ‘Polyfarmacie en antistolling’

*De informatie in dit hoofdstuk is gebaseerd op:*

- *Online hoorcollege ‘Polyfarmacie en medicatie review training deel 1’ en ‘Polyfarmacie en medicatie review training deel 2’, RECIPE Vumc*
**RECIPE VUmc: online hoorcollege**

*Polyfarmacie*

**Polyfarmacie** is het chronisch gebruik van vijf of meer voorgeschreven geneesmiddelen over een periode van minimaal drie maanden per patiënt. Het merendeel van de middelen die in het ziekenhuis worden voorgeschreven behoren tot de erkende ‘voorgeschreven middelen’. Echter worden crèmes hierbij niet meegerekend.

Hoe hoger de leeftijd, hoe meer middelen gebruikt worden. Polyfarmacie wordt gezien in 45% van de patiënten ouder dan 65 jaar. Bij patiënten boven de 75 jaar gebruiken ongeveer 20% tien (of meer) geneesmiddelen. Dat zijn behoorlijk veel medicijnen, waardoor steeds meer problemen worden gezien.

Problemen die gezien worden bij polyfarmacie zijn:

- Therapie (on)trouw;
- Ziekenhuisopnames;
- Kosten;
- Bijwerkingen;
- Overbehandeling;
- Onderbehandeling;
- Interacties.
Uit het HARM-onderzoek van 2006 bleek dat 5,6% van de acute ziekenhuisopnames het gevolg was van medicatie. In 46% van de gevallen had deze ziekenhuisopname kunnen worden voorkomen. Het gros van de patiënten was 65+. De oorzaken van de ziekenhuisopnames waren (met middelen die dit veroorzaken):

- **Fracturen** : psychofarmaca, bloeddrukverlagende middelen en opioïden;
- **Duizeligheid, collaps** of **hypotensie** : bloeddrukverlagende middelen, digoxine en benzodiazepinen;
- **Gastro** - **intestinale****bloedingen** : trombocytenaggregatieremmers, antistollingsmiddelen en NSAID’s;
- **Elektrolytstoornissen** of **nierfunctiestoornissen** : kaliumsparende middelen, diuretica en RAAS-remmers;
- **Hyperglykemie** of **hypoglykemie:** SU-derivaten, insuline en corticosteroïden;
- **Ileus** of **obstipatie** : opioïden en ijzerpreparaten;
- **Hartfalen** : NSAIDs.
Hoe meer middelen gebruikt worden, hoe meer bijwerkingen worden gezien. Bijwerkingen nemen (bijna) exponentieel toe naarmate de patiënt meer middelen gebruikt en combineert.

Hieronder staat een tabel, waarin geneesmiddelgroepen worden samengevat.

![Image](https://lh7-rt.googleusercontent.com/docsz/AD_4nXePhrPjBTmlkxoloQi3OHyQDa4UZtZiL_LHkdz8008BDaeMFkjdxqCrBoaiF27C3KbDNlsuVaDxUmm854wWjdZAVNROLWzAGbKtUH1iDu1jhuVKWREViPUAB0rKbHFJnDbvNFLHuA?key=s_nkAX9gvA_vxsU7Lqkrk4ov)

**Onderhoudsbehandeling voor ziektebeelden die gedurende de bachelor geneeskunde zijn besproken.**  *Tabel ‘Onder behandeling’ uit het Online Hoorcollege ‘Farmacotherapie - Polyfarmacie en medicatie review’. (2023-2024)*

*Over- en onderbehandeling*

Er zijn verschillende methoden om over- en onderbehandeling aan te pakken. Tijdens dit college en op de STAT zal POM (Polyfarmacie Optimalisatie Methode) toegepast worden. Hieronder staat een tabel met geneesmiddelen die vaak over het hoofd worden gezien (onderbehandeling).

![Image](https://lh7-rt.googleusercontent.com/docsz/AD_4nXeY0oc5fGL62eImwpHnGfXjbll8KG2MWqUQ_YPGvKuVa_PAGvplUz-hu3r3kXOceW9fO43jqPL-ta_rST9lNzCPM_hi7CrYQ7a9r0AI2bg2K56Vp_dw5NqIdWF4EjvGzTTDQQ43?key=s_nkAX9gvA_vxsU7Lqkrk4ov)

**Onderbehandeling.**  *Bron: Hoorcollege ‘Voorbereiding practicum farmacotherapie bij ouderen’ door J. Tichelaar, dia 15, 14-06-2021.*

*Onderbehandeling - statines*

Statines worden gebruikt als primaire preventie, maar ook vooral bij mensen met een voorgeschiedenis van arteriële symptomen. Bij ouderen moet je dan ook nog kijken naar de levensverwachting. Aan de hand van de SCORE-tabel wordt bepaald of een statine gegeven moet worden aan patiënten onder de zeventig jaar oud. Bij patiënten met hart- en vaatziekten wordt standaard met een statine gestart, ongeacht het LDL-gehalte. Voor patiënten boven de zeventig jaar oud is deze SCORE-tabel eigenlijk ongeschikt. Op de volgende bladzijde is een stroomdiagram te vinden voor het gebruik van statines op oudere leeftijd. Als iemand hart- en vaatziekten heeft, is het van belang om cholesterolverlagers te starten, mits de patiënt geen beperkte levensverwachting heeft. Als iemand niet bekend is met hart- en vaatziekten, wordt gekeken of iemand kwetsbaar is en/of een beperkte levensverwachting heeft: dan wordt er niet gestart met een statine. Mocht iemand niet kwetsbaar zijn, start je alleen met een statine bij een hoog risico op een cardiovasculaire gebeurtenis, berekend via U-prevent.

Bij een patiënt ouder dan zeventig jaar is enkel een hoog cholesterol meestal geen reden om te starten met een statine.

![Image](https://lh7-rt.googleusercontent.com/docsz/AD_4nXelQHjmVAXlJyJ9QSAT7QVnsJZQ6rk-RzhSb6GXZzBFqI6h0WcsHGwYUc63Tn8vgFNaGifNV22xfYngb0dsx7Cf4gu0l29Trrw_ZyM12PkF9SiM-7xiYEkjpeqlcavHdvkimtun?key=s_nkAX9gvA_vxsU7Lqkrk4ov)

**Start statine.**  *Bron: Hoorcollege ‘Voorbereiding practicum farmacotherapie bij ouderen’ door J. Tichelaar, dia 16, 14-06-2021.***

Naast statines worden protonpompremmers en laxantia ook vaak vergeten.

Ook paracetamol en metformine worden vaak ten onrechte overgeslagen bij de behandeling van respectievelijk pijn of diabetes mellitus type 2.

*Onderbehandeling - bewegingsapparaat*

- Vitamine D (colecalciferol):
  - Bij vitamine D deficiëntie: de kans hierop wordt steeds groter bij het ouder worden;
  - Bij verschillende patiëntengroepen (waaronder: negroïde uiterlijk, ouder dan zeventig jaar, zwangere): de voorafkans op een vitamine D deficiëntie is al behoorlijk groot. Patiënten ouder dan 70 jaar moeten starten met 800 IE colecalciferol;
  - Bij gediagnosticeerde osteoporose;
- Calcium (calciumcarbonaat):
  - NIET afhankelijk van serum calcium! Het serum calcium wordt namelijk strikt gereguleerd;
  - WEL afhankelijk van inname (4 eenheden zuivel per dag is voldoende bij ouderen);
- Bisfosfonaten (bijvoorbeeld alendroninezuur):
  - Bij gediagnosticeerde osteoporose of een onderhoudstherapie corticosteroïden: een patiënt moet het zittend of liggend innemen op een nuchtere maag, zodat het geneesmiddel goed door de slokdarm kan zakken (anders is er  risico op slokdarmperforatie).
![Image](https://lh7-rt.googleusercontent.com/docsz/AD_4nXdoJsEYaVsg396Z1C-uUMXZOt5-WadPADrm3u5A7BvA989AmApFvJ5VHgnMZimAETMt-DOBgm4906ohnLCSeTaIF9LyAstm1CxfbDVEkUmJ7H6e3s2VFXQP8mFevUA-yrNwNNTRkg?key=s_nkAX9gvA_vxsU7Lqkrk4ov)

**Overbehandeling.**  *Bron: Hoorcollege ‘Voorbereiding practicum farmacotherapie bij ouderen’ door J. Tichelaar, dia 18, 14-06-2021.*

Hoe meer bloedverdunners hoe hoger de kans op bloedingen. Je geeft het alleen bij patiënten met atriumfibrilleren en een acuut coronair syndroom (ACS). Bisfosfonaten kun je na 7 of 8 jaar stoppen en als er nog sprake is van osteoporose kan je andere middelen geven.

*Onder/ over behandeling maagbeschermers*

Twee indicaties

- Behandeling van patiënten met (ernstige) maag(zuur)klachten of ulcera: hernia diafragmatica, Helicobacter pylori, Barrett-oesofagus;
- Profylaxe van patiënten met een hoog risico op (bloedende) maagulcera;
- Gebruik van NSAID's/ acetylsalicylzuur/ systemische cortico’s;
- In combinatie met andere risicofactoren (leeftijd, comorbiditeiten/comedicatie).
*Interacties tussen geneesmiddelen*

Er zijn twee soorten interacties: **farmacokinetische en farmacodynamische interacties** . Farmacokinetische interacties betreffen interacties in absorptie (metalen met onder andere antibiotica), distributie, metabolisme (CYP450-enzymen) en excretie (NSAIDs of ACE-remmers met renaal geklaarde geneesmiddelen). Farmacodynamische interacties betreffen directe of indirecte interacties: het elkaar tegenwerken of versterken van geneesmiddelen. Voorbeelden zijn salbutamol met een bètablokker (werken elkaar tegen) en hydrochloorthiazide en bètablokkers (versterkend bloeddrukverlagend effect). In onderstaande tabel staan nog meer voorbeelden van verschillende soorten interacties.

![Image](https://lh7-rt.googleusercontent.com/docsz/AD_4nXeU07BBA22Xp2xUPbnCTZcmIPoICCSM01nIIusy_Q-zZZgBBu08mV3IaeejMKJDUvqxFrQLU518VssXAAF0rJjTkUYOn1kk_lycPZ67b4et9ntGOcpNEP8aKYsB0JMpV0pxQizkyA?key=s_nkAX9gvA_vxsU7Lqkrk4ov)

**Interacties.**  *Bron: Hoorcollege ‘Voorbereiding practicum farmacotherapie bij ouderen’ door J. Tichelaar, dia 21, 14-06-2021.*

*Therapie(on)trouw*

Hoe vaker je een innamemoment creëert voor een patiënt, hoe lager de therapietrouw. Voor sommige geneesmiddelen is het minder van belang, voor sommige is het ontzettend belangrijk. Het is met name van belang bij geneesmiddelen die op specifieke momenten moeten worden ingenomen.

Er zijn verschillende manieren om therapietrouw te bevorderen bij:

- Teveel pillen/afkeer voor pillen: instructie (uitleg) en/of combinatiepreparaten;
- (Angst voor) bijwerkingen: bijwerkingen minimaliseren;
- Preventieve medicatie: instructie, adviezen en monitoring;
- Ingewikkelde innamemomenten: optimalisatie en inzichtelijk maken van medicatieschema’s;
- Medicatie vergeten: medicijndoosjes, Baxterrol, hulpmiddelen of thuiszorg.
**Medicatiereview**

Door het uitvoeren van een medicatiebeoordeling, optimaliseren patiënt, arts en apotheker de farmacotherapie van de patiënt en verminderen zij de mogelijke risico’s van polyfarmacie. Het doel is het verminderen van de problemen die kunnen ontstaan bij polyfarmacie (hoge kosten, bijwerkingen, et cetera).

*Bij wie?*

Een medicatiereview wordt alleen gedaan bij patiënten vanaf 65 jaar of ouder die chronisch vijf of meer geneesmiddelen gebruiken én minimaal een van de volgende risicofactoren hebben:

- Verminderde nierfunctie (eGFR < 50 ml/min/1,73m2);
- Verminderde cognitie (dementie of aanwijzingen voor geheugenstoornissen en andere cognitieve stoornissen);
- Verhoogd valrisico (een of meer maal gevallen in de voorgaande twaalf maanden);
- Signalen van verminderde therapietrouw;
- Niet zelfstandig wonend;
- Niet geplande ziekenhuisopname (het probleem kan hierbij bij de medicatie liggen).
Polyfarmacie is dus niet per se een reden om een medicatiereview uit te voeren. De eisen zijn strenger dan dat.

*Onderdelen van een medicatiereview*

- **Farmacotherapeutische anamnese** (gesprek met de patiënt):
  - Onder andere het actuele geneesmiddelengebruik (welke, hoe en wanneer) inclusief vrij verkrijgbare middelen, problemen met het gebruik van geneesmiddelen en/of bijwerkingen en allergieën;
- **Farmacotherapeutische analyse** :
  - Ordenen van de verzamelde gegevens;
  - Gebruiken van een gestructureerde methode ( **POM** /MAI/START/STOPP/BEERS);
- **Overleg tussen apotheker en arts** (bij voorkeur mondeling):
  - Bespreken wijzigingen en opstellen farmacotherapeutisch behandelplan met prioritering (welke wijzigingen eerst?);
- **Terugkoppeling naar patiënt** :
  - Bespreek in een behandel consult het gewijzigde farmacotherapeutisch plan met de patiënt (en verzorgende). Stel het plan zonodig bij aan de hand van de reactie van de patiënt;
- **Follow-up** :
  - Overleg over de controle op en de evaluatie van de afgesproken acties in het farmacotherapeutisch behandelplan. De evaluatie met de patiënt vindt binnen drie maanden na de aanpassingen plaats.
**Farmacotherapeutische analyse volgens POM**

Met de POM worden meerdere stappen doorlopen. Aan het einde van de samenvatting staat het ingevulde schema voor de casus uit dit college.

*Stap 1: Welke geneesmiddelen worden er echt ingenomen?*

- Welke geneesmiddelen gebruikt mijn patiënt?;
  - Gebruik apotheek lijsten, maar verifieer deze ook altijd met de patiënt;
  - Denk ook aan *over the counter* medicatie (OTC): vitaminen, kruidenpreparaten, pijnstillers of maagbeschermers;
- Hoe gebruikt de patiënt deze?;
  - Ga het gesprek aan met de patiënt;
- Wat is de indicatie van de geneesmiddelen die gebruikt worden?;
  - Gebruik de voorgeschiedenis, maar let op: de voorgeschiedenis is in de praktijk zelden compleet.
*Stap 2: Welke bijwerkingen zijn aanwezig?*

- Ga het gesprek aan met de patiënt;
- Denk daarnaast aan:
  - Huidige problematiek;
  - Medische voorgeschiedenis;
  - Labwaarden;
  - (Ziekenhuisopname).
*Stap 3: Welk geneesmiddel moet erbij?*

- Gebruik van richtlijnen en specifieke hulpmiddelen: **START-criteria** , te vinden in de betreffende NHG-richtlijn voor polyfarmacie bij ouderen.
*Stap 4: Welk geneesmiddel is overbodig?*

- Gebruik van richtlijnen en specifieke hulpmiddelen: **STOPP-criteria** , ook te vinden in de NHG-richtlijn.
*Stap 5: Welke (klinisch relevante) interacties zijn aanwezig?*

- Gebruik je farmacologische kennis en het Farmacotherapeutisch kompas;
- Zoek uit welke interacties er zijn;
  - Belangrijker nog: wat is de interactie?;
  - Belangrijker nog: is de interactie klinisch relevant?: de combinatie van metformine en ACE-remmers zal leiden tot een iets hogere waarde van metformine in het bloed, maar dit kan altijd aangepast worden en is dus niet klinisch relevant;
- Gebruik alleen interactiecheckers als hulpmiddel, maar blijf altijd zelf nadenken.
*Stap 6: Evaluatie van de dosering en toedieningsvorm*

- Dosisaanpassing nodig bij verminderde nierfunctie (<50 ml/min)?;
- Controleer doseringsfrequentie en innamemomenten: het liefst zo min mogelijk;
- Verminder aantal innamemomenten en hoeveelheid medicamenten (combinatiepreparaten);
- Medicijndoosjes, baxterrol, hulpmiddelen of thuiszorg;
- Duidelijke uitleg bij crèmes, inhalatiemedicatie (verschil tussen dosisaerosol en poederinhalator) en “zo nodig” medicatie (wanneer innemen). **

### Hoofdstuk 18: Farmacotherapie: Practicum polyfarmacie en antistolling

*De informatie in dit hoofdstuk is gebaseerd op:*

- *Het practicumover de polyfarmacie optimalisatie methode.*
**Hoofdpunten**

- POM staat voorPolyfarmacieOptimalisatieMethode;
- Een arteriële trombose is rijk aan trombocyten. De veneuzetrombi'sbevatten meer fibrinogeen. De vitamine-K-antagonisten remmen de secundaire hemostase;
- Nitroglycerine kan hoofdpijn geven als bijwerking vanwege een vasodilaterend effect;
- Heparine kan niet gegeven worden bij ernstig, actief bloedverlies;
- Een ernstige leverinsufficiëntie is een relatieve contra-indicatie voor het gebruik van NSAID’s.
**Casus 1**


| Casus 1:     Dhr. A.A. van der Graaf (80)                                                                situatie: Huisarts |
| --- |
| Voorgeschiedenis:1998 Hypertensie2006 Arthrosis deformans2014 Stabiele angina pectorisHuidige medicatie:Lisinopril 1dd 20 mgHydrochloorthiazide 1 dd 12,5 mgAmlodipine 1 dd 5 mgColecalciferol 1 dd 400 IEParacetamol 4-6 dd 500 mgIbuprofen 1  dd 400 mgNitroglycerinespray 0,4 mg/dosis z.n.Allergie: -Intoxicaties: Roken ½ pakje sigaretten/dag (15 PY)A/ Meneer komt op het recent opgerichte spreekuur polyfarmacie van de huisarts De bedoeling is om naar aandoeningen, klachten en aanvullend onderzoek van een patiënt te kijken en om aan de hand daarvan te bepalen welke geneesmiddelen moeten worden toegevoegd/weggehaald. U vraagt aan meneer of hij nog bijwerkingen heeft bemerkt. Hieruit komt naar voren dat meneer zich wel eens duizelig voelt bij het gebruik van de nitroglycerinespray, die hij circa 1 keer per maand gebruikt. Hij vertelt bang te zijn om te vallen, gezien zijn artrose loopt hij ook lastiger. Ook moet hij voor zijn gevoel na het gebruik van zijn bloeddruktabletten, nodig naar de wc. Dit is vooral lastig als dit ‘s nachts is. Daarnaast klaagt hij over pijn in zijn rug en knieën. Hij gebruikt daarvoor nu alleen paracetamol, maar dit werkt soms nog onvoldoende. Hij koopt daar soms ibuprofen voor bij de drogist. Hij vindt dit wel duur en hij wil daar graag wat voor krijgen wat wordt vergoed. Bij navraag vertelt de patiënt alle medicatie trouw in te nemen,LO/ RR 130/70 mmHg, cholesterol 5,6 mmol/L (HDL = 0,9 LDL= 3,2), eGFR 68 ml/minC/ Werkdiagnose: polyfarmacie |

**Casus.**  *Bron: Practicum farmacotherapie B3 casuïstiek polyfarmacie en antistolling (2023-2024)*

DePOM(Polyfarmacie Optimalisatie Methode)evalueert de medicatiemiddels 6vragen:

- Wat wordt er echt ingenomen?;
- Welke bijwerkingen zijn aanwezig?;
- Wat moet erbij?;
- Wat is overbodig?;
- Welke interacties zijn aanwezig?;
- Evaluatie van de dosering en toedieningsvorm.
Wat er echt wordt ingenomen zijn:

- Lisinopril: ACE-remmer;
- Hydrochloorthiazide: thiazidediuretica;
- Amlodipine: calciumantagonist;
- Cholecalciferol: vitamine D;
- Paracetamol: pijnstiller;
- Ibuprofen: NSAID;
- Nitroglycerinespray: nitraten.
De volgende bijwerkingen zijn aanwezig:

- Duizeligheid bij nitroglycerinespray;
- Polyurie ’s nachts door mogelijk diureticum;
- Gewrichtspijn
De volgende medicijnen worden toegevoegd aan de hand van de START-criteria:

- NSAID tegen de pijn;
- Omeprazol (protonpompremmer);
- Hij heeft een LDL-gehalte hoger dan 2.5 en een voorgeschiedenis van coronair arteriële symptomen. Daarom wordt er gekozen voor simvastatine;
- Bètablokker vanwege angina pectoris in de voorgeschiedenis;
- Acetylsalicylzuur vanwege stabiele angina pectoris in de voorgeschiedenis;
De volgende medicijnen zijn overbodig beoordeeld:

- Hydrochloorthiazide vanwege bijwerkingen en andere middelen voor de bloeddruk;
- Amlodipine omdat de bloeddruk te agressief wordt behandeld.
De mogelijke interacties:

- Ibuprofen heeft een interactie met acetylsalicylzuur waardoor de werking van acetylsalicylzuur minder goed werkt. Hierdoor wordt er gekozen voor diclofenac die dit minder als werking heeft en er een grotere kans is op bloeding. Een andere optie is voltaren emulgel;
- Simvastatine kan toxisch worden met amlodipine. Daarom is er een keuze voor atorvastatine. Echter, amlodipine wordt gestopt dus simvastatine kan ook gegeven worden.
De evaluatie is als volgt:

- Naproxen;
- Lisinopril: eenmaal daags twintig milligram;
- Cholecalciferol: 800 IE eenmaal daags;
- Paracetamol: driemaal daags duizend milligram;
- Nitroglycerine spiegel: 0.4 milligram per dosis;
- Atorvastatine: eenmaal daags tien milligram;
- Acetylsalicylzuur: eerste dag 160 milligram en daarna eenmaal daags tachtig milligram;
- Omeprazol: eenmaal daags tien milligram;
- Hydrochloorthiazide, eventueel in combinatiepil met lisinopril.
Indien hydrochloorthiazide behouden wordt, kan de patiënt hydrochloorthiazide eventueel in de ochtend innemen. Een lisdiureticum heeft een vasoactiverend effect.

Ibuprofen is beter voor het hart en soms is naproxen nog gunstiger voor het hart.

Omeprazol heeft in het algemeen meer interacties. Clopidogrel heeft dit ook; dan kan men beter kiezen voor pantoprazol.


### Hoofdstuk 19: Farmacotherapie: CVRM, AP, DM

*De informatie in dit hoofdstuk is gebaseerd op:*

- *Het practicum over antihypertensiva, angina pectoris en diabetes mellitus type 2.*
**Inleiding**

Meer dan vier miljoen mensen gebruiken geneesmiddelen ter voorkoming van hart- en vaatziekten. Dit betekent dat aan ruim een op de vier inwoners van Nederland CVRM-medicatie is voorgeschreven. CVRM staat voor cardiovasculair risicomanagement.

Naasthetbevorderen van de gezondheid, kunnen medicijnen ook problemen geven en voor ziekenhuisopnames zorgen.

**Antihypertensiva**

Definitie hypertensie

De definitie hypertensie is na minimaal drie metingen in drie maanden een systolische bloeddruk van 140 mmHg of een diastolische druk hoger dan90mmHg. Hypertensie is geen ziekte, maar een risicofactor.

Men behandelt hypertensie omdat het gelinkt is aan complicaties zoals linkerventrikel hypertrofie, CVA, nierinsufficiëntie en dementie. De behandeling is afhankelijk van het totale risico op hart- en vaatziekten. Vaak moeten er dus meerdere factoren aangepakt worden, zoals levensstijl en hetlipidengehalte.

*Stap 1*

De meeste patiënten met hypertensie hebben essentiële hypertensie. Er is een toename van sympatische neuronale activiteit en een toename van angiotensine-II activiteit. Bij deze vorm weet men niet wat de oorzaak is van hypertensie.

In vijf procent van de gevallen is er sprake van secundaire hypertensie. Het kan komen doorovermatig dropgebruikof door een nefritis. Men verwijst dan door naar de specialist.

Er zijn verschillende bloeddruk verhogende stoffen:

- Drop (bevat glycyrrhetinezuur);
- Alcohol;
- Orale anticonceptiva;
- NSAID’s;
- Andere stoffen.
NSAID’s remmen de aanmaak van prostaglandinen. Prostaglandinen zorgen voor de doorbloeding van de nier. Het aanvoerende vat wordt opengezetonder invloed vanprostaglandinen.

De nier is hierdoor prostaglandine-afhankelijk. Bij het gebruik van NSAID’s krijgt men vasoconstrictie van het aanvoerende niervat. Er is dus een verminderde doorbloeding van de nier. Het lichaam gaat compensatiemechanismenactiveren door het aanzetten van het RAAS-systeem. Hierdoor stijgt de bloeddruk.

![Image](https://lh7-rt.googleusercontent.com/docsz/AD_4nXcjpxQjF_E_wbsIURpH4Qq6kPhGlxbfm6FpNRrjY1xTsxFG4vq5YSRlStfS6O8kGgRxItPOhF-BXgOH6SFDRIgqyw9yVudXhHA-lzn86yMOzKi7853MnhDhrRWI7-IEZfw00BpkbQ?key=s_nkAX9gvA_vxsU7Lqkrk4ov)****

**Effect NSAID.**  *Bron: figuur uit hoorcollege door Tichelaar uit 2017.*

De mean arterial pressure (MAP) is het resultaat van het product van hartminuutvolume en de perifere weerstand. Op deze factoren kan men medicamenteus ingrijpen. Zie ook de figuur hieronder.

![Image](https://lh7-rt.googleusercontent.com/docsz/AD_4nXcNIN8bXZBeOs5456U1ipLSQu--KpODfJuPDw97u97kT3XsCwg5xgFeIht3VBNMt79ATEjMBfarLP8810wqxiJnl4c52GwRJFkvzw4JCmi8V1hdEzcp6HUVZzyfwKiHpYWwB5VX6Q?key=s_nkAX9gvA_vxsU7Lqkrk4ov)

**MAP.**  *Bron: figuur uit hoorcollege door Tichelaar uit 2017.*

Het RAAS-systeem is erop gericht de bloeddruk op een bepaald niveau te houden, zelfs als dat eigenlijk een te hoge bloeddruk is. Als de doorbloeding van de nier slecht is, komt er een positief signaal naar het RAAS-systeem. Renine zorgt voor een cascade van reacties van stoffen. Zie ook de afbeelding hieronder. Angiotensine-II zorgt uiteindelijk voor heel veel effecten, zie ook de figuur. Een voorbeeld van het effect van angiotensine-II is een verhoogde sympathische activiteit. Het doel van het RAAS-systeem is om de bloeddruk te verhogen.

![Image](https://lh7-rt.googleusercontent.com/docsz/AD_4nXedOQGiV7Wsi0c0PwUnoszHQjZffyVmDDmLmC-bD7lAFXhj-XfbDKq3WcvlmxtLk812ysAC9uj6FIXQUBKnRa9LS8bsitU01gv5l1m4TE6c2p9QL5Fst-i8CncOIBROyPO6pinuPA?key=s_nkAX9gvA_vxsU7Lqkrk4ov)

**RAAS.**  *Bron: figuur uit hoorcollege door Tichelaar uit 2017.*

Als het circulerende volume voldoende is, treedt negatieve terugkoppeling op zodat er minder renine wordt afgegeven.

*Stap 2: Therapeutisch doel*

Het doel is dus om een normale bloeddruk te bereiken. Systolisch gelijk of onder de 140 mmHg of diastolisch gelijk of lager dan90mmHg. Als mensen ouder zijn, is men minder streng dan bij jongere patiënten (gelijk of lager dan 150 mmHg). Bij diabetes mellitus en nierfunctiestoornissen is de streefwaarde <130/85 mmHg.

Uiteindelijk wil men hart- en vaatziekten vermijden om zo de mortaliteit te verlagen.

*Stap 3: Therapiekeuze standaard*

Het wel of niet behandelen van de hypertensie is afhankelijk van het risico op hart- en vaatziekten.

Een bestaande hart- en vaatziekte is eenbelangrijkerisicofactor. Andere risicofactoren zijn:

- Cholesterol;
- Leeftijd;
- Roken;
- Bloeddruk;
- Familieanamnese;
- Reumatoïde artritis of diabetes mellitus.
Sommige van deze risicofactoren zitten ook in de CVRM-risicotabel. Op basis van de factoren komt men uit op een percentage. Dit is het risico op overlijden door hart- en vaatziekten in de komende tien jaar.

- Bij minder dan tien procent risico op ziekte of sterfte door hart- en vaatziekten geeft men leefstijladviezen;
- Bij tien tot twintig procent risico op ziekte of sterfte door hart- en vaatziekten geeft men leefstijladviezen, medicatie alleen bij risicoverhogende factoren en systolische bloeddruk van hoger dan 140 mmHg of een LDL van hoger dan 2,5 mmol/ L;
- Bij twintig procent risico op ziekte of sterfte door hart- en vaatziekten geeft men leefstijladviezen en een medicamenteuze behandeling wordt gegeven als de systolische bloeddruk hoger is dan 140 mmHg of een LDL van hoger dan 2,5 mmol/L.
![Image](https://lh7-rt.googleusercontent.com/docsz/AD_4nXe6KZrCsrHkJ-NfjRabWp9hWFYkpAEHYklCnXdWLZqVkQuXHnuJRbSQ5Zg704Y8H289HSYXiYBHHfYkBIfViXCFvMcWPypflNizMOnnvQAWUkHDFLjz6-fzK2L1O_6Siaq-KpmH6A?key=s_nkAX9gvA_vxsU7Lqkrk4ov)

**Risicotabel.**  *Bron: figuur uit hoorcollege door Tichelaar uit 2017*

Bij een systolische bloeddruk boven de 180 mmHg behandelt men altijd. Bij patiënten jonger dan veertig jaar behandelt men ook sneller. Bij patiënten met diabetes mellitus of reumatoïde artritis telt men vijftien jaar op bij de leeftijd in de tabel.

Risicoverhogende factoren zijn:

- Eerstegraads familielid met premature hart- en vaatziekten;
- Weinig lichamelijke activiteit;
- Lichaamsbouw (BMI): mild risicoverhogend vanaf een BMI van dertig;
- Verlaagd eGFR.
Niet-medicamenteuze behandeling bestaat uit:

- Gewichtsreductie: ongeveer2mmHg per kilogram;
- Gezond dieet: 8-14 mmHg;
- Zoutarm dieet: 2-8 mmHg;
- Lichaamsbeweging: 4-9 mmHg;
- Beperking alcohol: 2-4 mmHg;
- Stoppen met roken: zes mmHg en het voorkomen van directe vaatschade.
Stoppen met roken is het belangrijkst vanwege directe vaatschade.

Medicamenteuze behandeling bestaat uit:

- Diuretica;
- Bètablokkers;
- ACE-remmers;
- Angiotensine-II receptor blokkers (AT1);
- Calciumantagonisten;
- Alfa-1-blokkers;
- Renineremmers (aliskiren).
De eerste vijf worden het meest gebruikt.

*Stap 3: Keuze en mogelijkheden*

Diuretica remmen de natriumresorptie en daarmee de waterterugresorptie. Echter, dit is niet het lange termijn effect. Het lange termijn effect is de verlaging van de perifere weerstand. Voor de hoge bloeddruk zijn de thiazidediuretica het belangrijkst; ze grijpen aan op het distale deel van de tubulus. Kaliumsparende diuretica hebben nauwelijks een diuretisch effect. In sommige gevallen worden ze toegevoegd aan een thiazidediureticum als het kalium te laag wordt door gebruik van thiazide diureticum. Lisdiuretica geven ook een verhoogde kaliumuitscheiding.

![Image](https://lh7-rt.googleusercontent.com/docsz/AD_4nXct17LQResVKEj2mBTJ7iTr4D4D8UgOHrHWU96L9fxD44Mb0xFTZwNaJSqnrPF_l3CEiXe6sVuNODp5d1qMit1galW8qVqMsryCNAiLQfMuHIuXLgxUIJ4jMw_MzjrAl99YuGXO?key=s_nkAX9gvA_vxsU7Lqkrk4ov)**

**Werking van diuretica in nefron.**  *Bron: figuur uit hoorcollege door Tichelaar uit 2017.*

De lisdiuretica grijpen aan op een plek waar nog 25%terugresorptie plaatsvindt. Bij de thiaziden is dit5%en bij de kaliumsparende diuretica is er nog terugresorptie van1-tot2 %. Deze hebben dus een nauwelijks diuretisch effect.

Bij de start van behandeling gaat men inderdaad meer plassen door een thiazide diuretica en het plasmavolume wordt hiermee kleiner. In de loop der tijd gaat dit volume echter weer stijgen. De perifere weerstand neemt eerst toe als reactie op volumeverkleining. Naverloopvan tijd is er een blijvende verlaging van de perifere weerstand.

![Image](https://lh7-rt.googleusercontent.com/docsz/AD_4nXfSWMbU5YEPn48tL0pzjHHvuzoWcCxlaH3hSoTk_4d8yQZciXo1QoF5h-RheZ23m8T3Jb-UtrLP1v5XbkT4zAGM8eizJYqY3Zk5AfmhA0PCbJsQ6js1Lzo7Tb8GnkMyNIEpCyhXww?key=s_nkAX9gvA_vxsU7Lqkrk4ov)

**Diuretica werking.**  *Bron: figuur uit hoorcollege door Tichelaar uit 2017.*

Indicaties voor diuretica zijn verschillend. Thiazidediuretica zijn echter het belangrijkst bij hypertensie. Patiënten hebben vaak al last van een hoog kaliumgehalte.Tochwordt dit gehalte vaak niet bepaald en toch ook een kaliumsparend diureticum gegeven.

Hieronder nog de verschillende diuretica weergegeven:


| Diuretica | Werkingsmechanisme |
| --- | --- |
| Lisdiuretica (Bumetanide, Furosemide) | Lis van Henle:Remming van Na+/K+/2Cl- cotransportHoger aanbod van Na+ in distale tubulus en eerste deel verzamelbuis activeert het Na+/K+ countertransport met een verhoogde K+ uitscheiding. |
| Thiazidediuretica (Chloorthiazide, Hydrochloorthiazide) | Distale tubulus:Remming van het Na+/2 Cl- cotransportHoger aanbod van Na+ in distale tubulus en eerste deel verzamelbuis activeert het Na+/K+ contourtransport met een verhoogd K+ uitscheiding |
| Kaliumsparende diuretica(Amiloride, spironolacton, triamtereen) | Corticale verzamelbuis:Remming Na+/K+ uitwisseling door:Blokkade van de aldosteronreceptor (spironolacton)Remming van corticaal natriumkanaal (triamtereen, amiloride) |

**Werkingsmechanisme diuretica.**  *Bron: figuur uit hoorcollege door Tichelaar uit 2017*

Bijwerkingen van thiazidediuretica:

- Hypokaliëmie (spierzwakte, ritmestoornissen);
- Dehydratie (door volumeverkleining in het begin);
- Hypotensie;
- Hyponatriëmie (misselijkheid, verwardheid,valneiging).
Bijwerkingen van lisdiuretica:

- Dehydratie;
- Hypokaliëmie;
- Hypotensie.
Bijwerkingen van kaliumsparende diuretica:

- Hyperkaliëmie.
Een first dose hypotensie kan optreden bij start van een ACE-remmer bij een bestaand diureticum. Er is namelijk een relatieve activatie van het RAAS-systeem bij een diureticum. Als men een ACE-remmer geeft, kan het RAAS-systeem opeens enorm geremd worden, waardoor er als het ware geen bloeddruk meer overblijft. Andersom geldt dit niet. Daarom moet twee dagen voor het starten van een ACE-remmer een diureticum tijdelijk gestaakt worden, deze kan later weer toegevoegd worden aan de behandeling. De ACE-remmer kan ook ingenomen worden tijdens het slapen. Het gevaar van deze hypotensie is het vallen, wat bij ouderen ernstig kan aflopen. Een hyponatriëmie kan optreden bij het gebruik van SSRI’s en een thiazidediureticum.

De selectieve bètablokkers blokkeren de bèta-1-receptoren. Het uiteindelijke effect is een verminderde afgifte van renine door de nier. Dat is het belangrijkste effect van een bètablokker op hypertensie. Bètablokkers zorgen ook voor een daling van de hartfrequentie, een verlaging van het hartminuutvolume en ze remmen de afgifte van noradrenaline.

De selectieve capaciteit van een bètablokker hangt af van de dosering. Een veelgebruikte bètablokker is metoprolol. Het is alleen selectief tot een dosering van honderd milligram. Een andere belangrijke factor is of ze lipofiel zijn. Voor de behandeling van hypertensie maakt het niet zoveel uit. Als ze lipofielzijn, kunnenze debloed-hersenbarrièrepasseren. Bètablokkers die de bloed-hersenbarrière kunnen passeren, geven ook weer andere bijwerkingen zoals depressiviteit en nachtmerries.

Indicaties voor bètablokkers zijn:

- Atriumfibrilleren;
- Hypertensie;
- Hartfalen: niet in de acutefase, wanthet vocht moet eerst het lichaam uit. Ze worden gegeven bij een stabiele patiënt;
- Secundaire preventie na myocardinfarct.
Contra-indicaties zijn:

- Bradycardie;
- Ernstige perifere circulatiestoornissen;
- Tweede of derdegraads AV-blok.
Bijwerkingen zijn:

- Hypotensie;
- Bradycardie;
- Valneiging;
- Koude handen en voeten door verslechtering van de perifere circulatie;
- Sotalol kan ritmestoornissen geven door verlenging van de QTc-tijd.
Interacties zijn:

- Combinatie met digoxine of verapamil kan leiden tot bradycardie.
Digoxine wordt gegeven bij hartritmestoornissen. Verapamil is een calciumantagonist.

De ACE-remmers remmen de omzetting van angiotensine I naar angiotensine II.

Angiotensine-II-remmers zorgen voor remming van angiotensine-II receptoren. Ze worden gebruikt bij hypertensie, hartfalen en diabetische proteïnurie. ACE-remmers dilateren het aanvoerende vat van de glomerulus waardoor de druk lager is en er minder eiwitverlies is. De structuur van de vaatwand wordt beschermd door ACE-remmers.

Een contra-indicatie voor ACE-remmers is angio-oedeem.

Bijwerkingen zijn:

- Hyperkaliëmie;
- Nierfalen: aangezien het wegvoerende vat opengezet wordt, kan de druk in de nier ook te laag worden, waardoor deze minder goed gaat functioneren. Bij eiwitverlies heeft het wel een beschermend effect;
- First-dose hypotensie;
- Valneiging (vaak door een te lage bloeddruk);
- Angio-oedeem (fatale bijwerking).
NSAID’s zorgen voor een vernauwing van de aanvoerende nierarterie en de ACE-remmers weer voor het openzetten van hetafvoerendevat. Hierdoor is er bijna geen druk over in de glomerulus. Dit kan leiden tot nierfalen wanneer NSAID’s en ACE-remmers worden gegeven. Helemaal wanneer er ook een diureticum wordt toegevoegd, omdat het circulerend volume hierdoor ook verminderd wordt.

Er zijn twee soorten calciumantagonisten:

- Dihydropyridines: grijpen aan op de vaten (vaatverwijding);
- Voor angina pectoris, atriumfibrilleren en soms hypertensie: verapamil en diltiazem (non-dihydropyridines). Deze grijpen aan op het myocard en het geleidingssysteem.
De remming van de calciuminstroom heeft invloed op:

- Myocard: negatief inotroop (verapamil en diltiazem);
- Geleidingssysteem: vertraagde SA- en AV-geleiding (verapamil en diltiazem);
- Coronairen: dilatatie (verapamil, diltiazem en dihydroperidines);
- Cerebrale arteriolen: dilatatie (verapamil, diltiazem en dihydropyridines);
- Perifere arteriolen: dilatatie (verapamil, diltiazem en dihydropyridines).
Contra-indicaties voor verapamil en diltiazem zijn hartfalen en een ernstige geleidingsstoornis.

Bijwerkingen zijn hypotensie, valneiging en oedeem. Soms ook bradycardie.

Bij de combinatie van een bètablokker met verapamil kan er bradycardie ontstaan. Een calciumantagonist met statine geeft een beïnvloeding van CYP450, waardoor te hoge bloedspiegels kunnen optreden met de bijbehorende bijwerkingen.

De directe renineremmers hebben geen rol in de CVRM-richtlijn. Het remtde afgifte van renine.

Alfa-1-blokkers zijn heftige vaatverwijders. Het is niet een middel wat snel gegeven wordt bij essentiële hypertensie vanwege de bijwerkingen.

*Stap 3: Standaardbehandeling*

Voor verschillende patiëntcategorieën zijn voorkeuren.

Bij essentiële hypertensie bij niet-negroïde patiënten ouder dan vijftig jaar geeft men:

- Stap 1: thiazidediureticum of calciumantagonist;
- Stap 2: voeg ACE-remmer (bij kriebelhoest geeft men ARB) toe, bij voorkeur in combinatietablet;
- Stap 3: combineer thiazide diureticum, ACE-remmer (bij kriebelhoest ARB) en calciumantagonist;
- Stap 4:overweegtherapieresistente hypertensie.
Negroïde patiënten met hypertensie hebben vaak een lage renine spiegel waardoor het niet veel zin heeft om te starten met het remmen van het RAAS-systeem.

Combineren van medicijnen werkt beter dan een verdubbeling van de dosis. Verdubbeling van de dosis geeft slechts een20%sterkere bloeddrukdaling en bijwerkingen. Monotherapie heeft vaak een beperkt effect, doordat het lichaam gaat compenseren. Effectieve behandeling bestaat daarom vaakuit combinatietherapie.

Een belangrijk principe is het ABCD-principe:

- Grijpen aan op angiotensine (ACE-remmers, ARB's);
- Bètablokkers;
- Calciumantagonisten;
- Diuretica.
![Image](https://lh7-rt.googleusercontent.com/docsz/AD_4nXcEBCBL6Y-UmhCJkoa9ZdYsX3PhFUeDORxKd5S23nYNQLPTx55eik5iCwrxwO2i8pVbnICeGtJdc4zWoth-2LwNuWsKLAJOI7i539vWva_yD-9ycKZQKe0KjllJguItNrAdcs46ng?key=s_nkAX9gvA_vxsU7Lqkrk4ov)

*Bron: figuur uit hoorcollege door Tichelaar uit 2017*

A en B horen bij elkaar en C en D horen bij elkaar. Oude, dunne en negroïde patiënten hebben een hoge hypertensie met lagereninewaarden.De initiële behandeling is dus een calciumantagonist of een diureticum. Patiënten die jong, blank en dik zijn, hebbenvaak hogererenine-waardes. Daarom geeft men een ACE-remmer of een bèta-blokker. Indien dit onvoldoende werkt, voegt men iets toe van de ‘andere kant’. Als men met A begonnen is en het werkt niet, dan geeft men iets uit categorie C of D. Mocht dit nog steeds nietwerken, dankiest men weer iets uit A of B.Opjonge leeftijd start men met een ACE-remmer. De tweede keuze uit de richtlijn is een bètablokker, maar dit is niet logisch. Er moet juist een calciumantagonist of diureticum worden toegevoegd. Bij negroïde mensen geeft men een calciumantagonist of diureticum. Als dit niet werkt, geeft men juist een ACE-remmer of bètablokker.

**Statines**

Alle patiënten krijgen simvastatine40milligram per dag. Indien dit onvoldoende werkt of er zijn bijwerkingen (spierpijn), dan geeft men atorvastatine of rosuvastatine. Stap 3 is de dosis verhogen van atorvastatine tot maximaal tachtig milligram per dag of rosuvastatine tot maximaal veertig milligram per dag.

![Image](https://lh7-rt.googleusercontent.com/docsz/AD_4nXeNHfw8xFk5R28g14A97x6phICBvGc53CzAMTx8fisCMm7rJH0-N82sTcXpSisPrF5NcFn2XyJbt1iqPw0lw2YJ2Y5MBDhYnvetRzqT2jZQ7NMu6M9UciCanB26CAch8DXXywP9kw?key=s_nkAX9gvA_vxsU7Lqkrk4ov)

*Bron:Hoorcollege door Tichelaar uit 2017.*

Als iets niet meer onder patent is, is het medicijn veel goedkoper. Rosuvastatine is nog onder patent dus veel duurder.

Bij het voorschrijven van statines moet men letten op CYP450-interacties. Men kan een dosisverlaging geven van de statine of een interactie vermijden. Met name vermijdt men calciumantagonisten zoals diltiazem en verapamil. Men moet grapefruitsap vermijden bij een statine door remming of inductie van CYP3A4. Er komt dan meer statine in de bloedbaan (tien- tottwintigvoudigestijging van de spiegels). Bij rifampicine en statinegebruik zijn er te lage spiegels statines.

Bijwerkingen van statines zijn: spierpijn, myopathie en rabdomyolyse.

**Angina pectoris**

Definitie

Angina pectoris is een syndroom (geen ziektebeeld) dat zich kenmerkt door een beklemmende pijn op de borst of er is een onaangenaam gevoel op de borst. Het wordt veroorzaaktdoor de ischemievan het myocard.

Volgens de New York Heart Association kan men onderscheid maken tussen verschillende klassen van angina pectoris:

- Klasse I: geen klachten of bij zeer zware inspanning;
- Klasse II: geen klachten in dagelijks leven, wel bij zware inspanning;
- Klasse III: klachten bij normale dagelijkse bezigheden;
- Klasse IV: klachten bij geringe inspanning of in rust.
**Klachten**

De klachten zijn:

- Retrosternale klachten geprovoceerd door emotie, inspanning, koude of postprandiaal (na de maaltijd);
- Pijn kan uitstralen naar nek, rug, armen, kaken en schouderbladen;
- Vegetatieve verschijnselen;
- Klachten verdwijnen in rust;
- Klachten verdwijnen door nitraten binnen vijftien minuten. Indien dit niet zo is, is de angina pectoris instabiel. De patiënt moet snel naar het ziekenhuis.
**Pathofysiologie**

Er is een disbalans van de vraag naar zuurstof en de beschikbare zuurstof.

Er is een verhoogde vraag naar zuurstof door:

- Blootstelling aan kou;
- Emoties;
- Inspanning.
Er is een verminderd aanbod van zuurstof door:

- Anemie;
- Coronair sclerose;
- Coronair spasme;
- Klepgebreken;
- Postprandiaal.
**Therapeutisch doel**

De doelen zijn:

- Wegnemen van symptomen (binnen tien tot vijftien minuten);
- Preventie progressie aandoening;
- Preventie hart- en vaatziekten (myocardinfarct);
- Mortaliteit vermijden.
**Therapiekeuze**

Niet-medicamenteuze adviezen zijn:

- Vermijden uitlokkende factoren;
- Stoppen met roken;
- Beperken van alcohol;
- Beweging;
- Gezonde voeding.
**Medicatie bestaat uit drie categorieën:**

- Voor de aanval;
- Voor onderhoud;
- Voor secundaire preventie.
Het algemeen doel is het verlagen van de zuurstofvraag en het verhogen van het zuurstofaanbod.

**De aanvalsbehandeling bestaat uit kortwerkende nitraten:**

- Nitroglycerine spray 0,4 milligram: snelle opname door de slijmvliezen en het first-pass effect omzeilen door het sublinguaal te geven;
- Isosorbidedinitraat-tablet 5 milligram: tablet onder de tong.
Het first-pass effect houdt in dat een deel van de medicijnen al wordt afgebroken door de lever. Indien ditte veelis, kan het effect te klein zijn van het medicijn. Het wordt voorkomen door toediening via de slijmvliezen met behulp van tabletten en sprays voor onder de tong.

**De onderhoudsbehandeling wordt ingezet bij meer dan twee aanvallen per week:**

- Aanvalsbehandeling continueren;
- Eerste keuze: selectieve bètablokker;
- Tweede keuze: langwerkend nitraat (isosorbidemononitraat);
- Derde keuze: calciumantagonist (verapamil of diltiazem).
**Stap drie bestaat uit de combinatiebehandeling:**

- Eerste keuze: selectieve bètablokker en langwerkend nitraat;
- Tweede keuze: andere combinatie.
**Er wordt ook nog adjuvante behandeling gegeven:**

- Trombocytenaggregatieremmer: acetylsalicylzuur tachtig milligram of als alternatief clopidogrel 75 milligram per dag;
- Statine;
- Behandeling van cardiovasculaire risicofactoren
- Antihypertensiva (bij systolische bloeddruk >140 mmHg);
- Bloedglucoseverlagende middelen indien van toepassing.
Nitraten worden onder andere ingezet bij de aanvalsbehandeling. Het effect is veneuze vaatverwijding waardoor de preload minder wordt. Het verwijden van de coronaire vaten is minder belangrijk vanwege de stijfheid. Er moet gelet worden op het first-pass effect. Daarom wordt het vaak sublinguaal gegeven. Het heeft ook een korte halfwaardetijd. De profylaxe is isosorbidemononitraat, maar het is geen24-uursprofylaxe.Een paar uur per dag moeten er lage spiegels zijn van nitraat zodat het middel goed blijft werken. Meestal is deze periode ’s nachts. Isosorbidemononitraat heeft ook weer een vaatverwijdend effect, voornamelijk veneus.

Kortwerkende nitraten werken snel. Ze worden gebruikt wanneer na het staken de inspanningsklachten niet verdwijnen. Zo nodig wordt dit na vijf respectievelijk tien minutenherhaald.De werking is snel, binnen een tot twee minuten. De eerste dosis wordt zittend of liggend ingenomen. Het zijn namelijk krachtige vaatverwijders want er gaat minder bloed naar het hoofd.

De contra-indicatie is het gebruik van een PDE5-remmer (sildenafil) in de voorafgaande 24 uur vanwege de kans op een ernstige hypotensie.

Indien het kortwerkende nitraat niet werkt na drie giften, dan is dit een aanwijzing voor een instabiele angina pectoris.

Bijwerkingen zijn:

- Hoofdpijn;
- Rood gezicht;
- Duizeligheid;
- Vermoeidheid;
- Orthostatische hypotensie.
Meestal verdwijnen de bijwerkingen na frequenter gebruik.

Preventief kunnen de calciumantagonisten gegeven worden. Men moet hiermee oppassen wanneer er ook bètablokkers gegeven worden; dat kan namelijk leiden tot hypotensie, AV-geleidingsstoornissen enlinkerventrikelinsufficiëntie.De calciumantagonisten van voorkeur zijn diltiazem of verapamil.

**Diabetes mellitus type 2**

Kernboodschappen

Het doel van de behandeling is het voorkomen en behandelen van klachten en complicaties zoals hart- en vaatziekten en nierschade. Elke patiënt moet leefstijladviezen krijgen. Een goede glykemische instelling is nodig. Voor patiënten boven de zeventig jaar zijn de HbA1c-streefwaarden gewijzigd, deze zijn wat minder streng.

Metformine, sulfonylureumderivaten en insuline zijn de belangrijkste geneesmiddelen. Metformine is de absolute eerste keuze. Metformine verlaagt ook de risico’s van diabetes mellitus type 2. Metformine dient ook voortgezet te worden bij het starten van SU-derivaten en insuline.

**Richtlijn diagnostiek**

De bloedglucose wordt bepaald bij:

- Symptomen passend bij diabetes mellitus;
- Driejaarlijks bij spreekuur bezoekers boven de 45 jaar:
- BMI gelijk of hoger dan 27;
- Diabetes mellitus type 2 bij ouders, broers of zussen;
- Hypertensie;
- Dyslipidemie (HDL gelijk of lager dan 0,90 mmol per liter, triglyceriden hoger dan 2,8 mmol per liter);
- Verhoogd risico op hart- en vaatziekten;
- Van Turkse, Marokkaanse of Surinaamse afkomst;
- Van Hindoestaanse afkomst ouder dan 35 jaar;
- Jaarlijks na zwangerschapsdiabetesgedurende de daaropvolgendevijf jaar; daarna om de drie jaar.
De diagnose wordt gesteld bij:

- Twee nuchtere plasmaglucosewaarden gelijk of hoger dan 7,0 mmol per liter op twee verschillende dagen;
- Nuchtereplasmaglucose waardegelijk of hoger dan 7,0 mmol per liter of willekeurige plasmaglucosewaarde gelijk of hoger dan 11,1 in combinatie met klachten passend bij hyperglykemie.
*Risico-inventarisatie*

Er wordt weer geletop cardiovasculairepathologie. Binnen drie maanden na de diagnose wordt er een fundusscopie gedaan om te controleren op diabetische retinopathie. Er wordt ook voetonderzoek verricht.

Verder verricht men een familieanamnese naar hart- en vaatziekten. Men let op de leefstijl, BMI en bloeddruk.

Nuchter glucose, creatinine en albumine worden gemeten in de urine.

**Beleid**

Niet-medicamenteuze therapie wordt gegeven zoals leefstijladviezen en het advies af te vallen bij een BMI hoger dan 25.

Medicamenteus is:

- Stap 1: start met metformine (500 mg 1 dd, max 1000 mg 3 dd);
- Stap 2: voeg SU-derivaat toe (gliclazide 30 mg 1 dd, max 120 1 dd);
Verhoog dosering elke twee tot vier weken:

- Stap 3: voeg NPH-insuline eenmaal daags toe aan stap 1 en 2;
- Stap 4: verwijs naar internist voor het instellen op een basaal-bolusregime.
*Let op:* voor zeerhoogrisicopatiënten geldt een ander stappenplan:

- Stap 1: SGLT2-remmer of empagliflozine;
- Stap 2: metformine 1 dd 500-850 mg, max 1000 mg 3 dd;
- Stap 3: GLP1-receptoragonist toevoegen;
- Stap 4: voeg een van de middelen toe uit het stappenplan voor patiënten zonder een zeer hoog risico.
![Image](https://lh7-rt.googleusercontent.com/docsz/AD_4nXfM0ZivaBM3Ja0yZ1MalhjbgGz5aijCbHhaoh0c3EV4nSrkvw78anjMVbRmb3CYFjJtB5ueC7abMpMd9esVY8NQ0PA6YvBDud4JF4gBL0aPx5KIFB9yGiUgtuHRu-vkBN6JYQzm?key=s_nkAX9gvA_vxsU7Lqkrk4ov)

*Bron:*  [__*https://richtlijnen.nhg.org/standaarden/diabetes-mellitus-type-2#samenvatting-richtlijnen-beleid*__](https://richtlijnen.nhg.org/standaarden/diabetes-mellitus-type-2#samenvatting-richtlijnen-beleid)  *, geraadpleegd 21-6-2022.*

De dosering insuline wordt aangepast tot de nuchtere bloedglucose 4,5-8 mmol/L is.

Metformine heeft dus positieve lange termijn effecten. Het heeft ook een ander belangrijk voordeel. Het veroorzaakt geenhypoglykemieën.

Metformine zorgt voor een verhoogde perifere gevoeligheid voor insuline. Glucose kan beter opgenomen worden. Het zorgt ook voor een afname van de gluconeogenese. Daarnaast zorgt het ook voor een verminderde opname van glucose in de darmen waardoor er ook dunne ontlasting is. SU-derivaten zorgen voor extra afgifte van insuline. Hierdoor kan er een hypoglykemie ontstaan.

![Image](https://lh7-rt.googleusercontent.com/docsz/AD_4nXfJGnX5hhgIJHvbj_xnKPdpqJAK1NTNY-KT7aCfCjx5M7rF5dxObGLXo_QH5N4C3RZQ2ipA8CjDnJMCBnKwNxDlKv2gwf1a6tMF4Gk6Adlyt-GcewvjZn4WVpQ-KN-JQpX-AaH-?key=s_nkAX9gvA_vxsU7Lqkrk4ov)

*Bron: figuur uit hoorcollege door Tichelaar uit 2017*

Metformine wordt niet gegeven bij nierfalen of nierdisfunctie vanwege het risico op een lactaatacidose. Dit is nog relatief bij een eGFR lager dan zestig milliliter per minuut, maar bij een eGFR lager dan dertig milliliter per minuut is het absoluut een contra-indicatie.

ACE-remmershebben interactiemet metformine. ACE-remmers zorgen voor een versterkte werking van metformine. Echter, het kan wel gecombineerd worden. ACE-remmers worden juist gegeven bij diabetespatiënten vanwege het nierbeschermende effect.

Metformine geeft vooral gastro-intestinale bijwerkingen. Diarree is de belangrijkste bijwerking.

Sulfonylureumderivaten stimuleren de afgifte van insuline door de gevoeligheid van bètacellen in de pancreas voor glucose te verhogen. Ze verhogen ook de gevoeligheid van de perifere weefsels voor insuline. Verder verlagen ze de insulineopname in de lever.

Het belangrijkste probleem is hypoglykemie. Zehebben interactiemet bètablokkers. Als iemand een hypoglykemie krijgt dan moet de patiënt dit herkennen. Een klein deel van de patiënten heeft hartkloppingen bij een hypoglykemie. Bètablokkers kunnen er daarom voor zorgen dat deze groep patiënten een hypoglykemie niet meer goed herkennen.

Insuline bevordert deglycogeenvormingin de lever en de intracellulaire opname van glucose. Het remt de gluconeogenese, het bevordert de eiwitsynthese en remt de lipolyse. Het werkt hetzelfde als insuline gemaakt in het lichaam.

Insuline aspart is snelwerkend en kortwerkend. Insuline glargine is langwerkend en langzaam werkend.

Bij het starten van insuline worden SU-derivaten gestaakt. Wel wordt metformine doorgegeven.

**Streefwaarden**

Normaal streeft men naar een nuchtere glucose tussen de 4,5 en 8 mmol/L. Bij oudere mensen is men een stuk minder streng.

De HbA1c wordt ook gebruikt:

![Image](https://lh7-rt.googleusercontent.com/docsz/AD_4nXcQxukswrfYV4587xaH0w2OqplAViy0LDh1VTsImlRXf5TgpmG-3FLUTmiXZxvYLiuKHKsx3yp9s0ZGIlW5rSnpmQeOtdQAw_GQuokvgGgIWO_lWa7MOZ_hiEoWzsBKT3U0WexCZA?key=s_nkAX9gvA_vxsU7Lqkrk4ov)

**Algoritme voor bepaling van HbA1c-waarde.**  *Bron: Rutten GEHM, De Grauw WJC, Nijpels G. NHG-Standaard Diabetes Mellitus Type 2 (tweede herziening). Huisarts en Wetenschap (2006).*

**Controles**

Er vindt een driemaandelijkse controle plaats.

Jaarlijks bekijkt de arts ook:

- Visusproblemen;
- Cardiovasculaire klachten;
- Seksuele dysfunctie;
- Neuropathie;
- Bloeddruk en lichaamsgewicht;
- Inspectie voeten en mond;
- Laboratorium: glucose, HbA1c, serum creatinine, eGFR, K+, albumine en creatinine ratio.
De funduscontrole vindt tweejaarlijks plaats.

**Oefenvragen**

Geef aan of onderstaande stellingen juist of onjuist zijn.

- De eerste keuze antihypertensivum bij diabetes type 2 patiënt met microalbuminurie is een ACE-remmer.
- Calciumantagonisten zijn geïndiceerd als onderhoudstherapie bij angina pectoris.
- Thiazide diuretica grijpen aan in de lis van Henle.
- Thiazide diuretica hebben een sterker diuretisch effect dan kaliumsparende diurtica.
- Metoprolol is een niet-selectieve bèta-2 antagonist.
- Angiotensine-II-receptor blokkers blokkeren de omzetting van angiotensine I in angiotensine II.
*Antwoorden*

- Dit is juist (neuroprotectief).
- Dit is juist.
- Dit is onjuist: ze grijpen aan op de distale tubulus.
- Dit is juist.
- Dit is onjuist: het is een selectieve bèta-1 antagonist.
- Dit is onjuist: blokkade van de receptor waar angiotensine II op aangrijpt.

### Hoofdstuk 20: Bayesiaans Klinisch redeneren

*De informatie in dit hoofdstuk is gebaseerd op:*

- *Het practicum Bayesiaans klinisch redeneren.*
**Begrippen**

![Image](https://lh7-rt.googleusercontent.com/docsz/AD_4nXdaN6F3s-kodv5wU5cSLSe6GAbW8PG6sd736P4Zgvy-aNqEM6-Kv3bECdunPzJLs_ZsL7QxF3zlmIBng8PMYI3JhyIasiLiTD_9xSws6gau3SCccvgU3nFjquFWvoJJUB79uLILSQ?key=s_nkAX9gvA_vxsU7Lqkrk4ov)****

*Bron: Bayesiaans klinisch redeneren practicum (2023-2024)*

**Prevalentie = Voorafkans (a-priori kans) op ziekte: (A+C) / (A+B+C+D)**

Prevalentie is de proportie zieken in de totale populatie (=de voorafkans). De prevalentie verschilt per situatie (bijvoorbeeld: de voorafkans is hoger bij het ziekenhuis, dan bij de huisarts op het hebben van een ernstige ziekte).

**Sensitiviteit (SENS): A / (A+C)**

De sensitiviteit wordt berekend door de werkelijk zieke patiënten met een positieve test (A = ware positieven) te delen door het totaal aantal zieke patiënten (A+C). De definitie van sensitiviteit is de proportie terecht positieve uitslagen in de populatie die ziek is.

**Specificiteit (SPE): D / (B+D)**

De specificiteit wordt berekend door de werkelijk gezonde patiënten met een negatieve test (D = ware negatieven) te delen door het totaal aantal gezonde patiënten (B+D). De definitie van specificiteit is de proportie terecht negatieve uitslagen in de populatie die niet ziek is.

**Positief voorspellende waarde (PVW): A / (A+B)**

De PVW wordt berekend door de werkelijk zieke patiënten met een positieve test (A = ware positieven) te delen door het totaal aantal onderzochte patiënten die een positieve uitslag hebben (A+B). De definitie van de PVW is de kans dat een patiënt met een positieve test de ziekte heeft, oftewel: De proportie terecht positieven in de populatie met een positieve test. De positief voorspellende waarde is gelijk aan de positieve achterafkans oftewel a- posteriori kans op ziekte.

**Negatief voorspellende waarde (NVW): D / (C+D)**

De negatief voorspellende waarde wordt berekend door de werkelijk gezonde patiënten met een negatieve test (D = ware negatieven) te delen door het totaal aantal onderzochte patiënten die een negatieve uitslag hebben (C+D). De definitie van de NVW is de kans dat een patiënt met een negatieve test de ziekte niet heeft, oftewel: de proportie terecht negatieven in de populatie met een negatieve test. De negatief voorspellende waarde is NIET GELIJK aan de negatieve achterafkans. Dit verschil wordt duidelijk door de terminologie te vergelijken.

Bij NVW berekenen we de kans dat een patiënt met een negatieve test de ziekte NIET heeft. Echter bij een negatieve achterafkans willen we weten hoe groot de kans is op ZIEKTE bij een negatieve test. Oftewel hoeveel de kans op ziekte nu kleiner / onwaarschijnlijker is geworden door middel van een negatieve testuitslag bij diagnostiek.

**Negatieve achterafkans: C / (C+D), ofwel 100-NVW.**

**Likelihood ratio**

Voorafkans (odds) * likelihood ratio (LR) = achterafkans (odds)

Odds = kans/(1-kans)

Kans = odds/(odds +1) * 100% ****

**NNT/NNH**

Het *number needed to treat* (NNT) is hoeveel mensen je moet behandelen om een CVA te voorkomen.

NNT = 100/ARR (absolute risicoreductie)

Het *number needed to harm* (NNH) is het aantal mensen dat je behandelt waarbij een vervelende bijwerking optreedt.

NNH = 100/ART (absolute risicotoename)


## Nawoord

Hèhè, het is je gelukt! Je hebt jouw samenvatting uitgelezen.

Wil je meer vertrouwen tanken voor het tentamen? Geen paniek! Wij kunnen je verder helpen in de vorm van handige abonnementen. Met een abonnement ontvang jij de samenvattingen altijd met korting en als eerste in huis! Nieuwsgierig geworden naar een abonnement van onze samenvattingen? Bekijk dan onze website!

**Werken bij**

Heb jij het idee dat je deze samenvatting ten minste net zo goed zou kunnen schrijven of zou kunnen verbeteren?Dan is de rol van Studieheld zeker iets voor jou. Je kunt werken vanuit huis, krijgt een riante vergoeding en je hebt een studiegerelateerde bijbaan die goed op je cv staat. Heb je interesse? Stuur dan jouw motivatie en cv naar [__klantenservice@slimacademy.nl__](mailto:klantenservice@slimacademy.nl) .

**Kom in contact met Slim Academy**

Wil je op de hoogte blijven van de ontwikkelingen bij Slim Academy? Kom in contact via:

www.slimacademy.nl

@SlimAcademy.nl

klantenservice@slimacademy.nl

We wensen je veel succes met studeren en het halen van jouw tentamens!

Team Slim Academy

![Image](https://lh7-rt.googleusercontent.com/docsz/AD_4nXctxdzfSS27xIipZh_lxyjsyGwvxBLn5mAX_2bMGqZh__WZUx2rpzviQFUl1TBJycu0B2Q25ZSonSOSATbWm5dKpPkHeS9bacFEMd7IKKWkm6KPfUTgsOWBzGvTypjtBAsD6fUK?key=s_nkAX9gvA_vxsU7Lqkrk4ov)

